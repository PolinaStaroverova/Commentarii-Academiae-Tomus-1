DE MVRO CAVCASEO.
Auctore
T. S. Bayero.
СVm PETRVS MAGNVS Derbentum et circumiectas regiones bello Persico deditione in potestatem accepit, vt erat animo non modo in belli pacisque consilia erecto, sed etiam qui grauissimas imperii curas tali otio temperaret, ex quo aliquis doctrinae honos, artibus accessio, publice priuatimque fructus et vndique gloria compararetur, quidquid spectatu dignum in illa expeditione occurrebat, partem per se contemplatus est, partem per fidos industriosque homines explorauit. In primis aduertere exercitus Russici oculos inaccessa Caucasi iuga, communita castellis et muro, vt adparebat, firmissimo et vt tradebatur a gnaris regionum, vasta longitudine porrecto inter Caspium mare et Pontum. Pars muri, quae subiecta erat oculis, de omni reliqua mole coniecturam mouebat, quanta et quam admirabilis esset, praesertim in illa solitudine, super illis montium fastigiis et cum praeterea hominum sermo et ipse lapidum color ad vetustatem vltimam tam inHis rebus incensus ad spesignis artificii opus referret. ctandum muri situm Demetrius Cantemirus Moldauiae Princeps ad Imperatorem se contulit, ostenditque cupere se, suscepta circum murum excursione, tam nobile gentis alicuius rerum dominae monumentum explorare. Collaudatus ab Imperatore cum viginti admodum dimachis
 
murum, qua potest, obit, tractum eius, diuergia, propugnacula et vicina muri describit, viam metitur. Longius processuro metus objiciebatur a Dagestanorum insidiis, quas manipulus ille, si vndique in ignota et confragosa regione barbari coorirentur, effugere non poterat. Rediit Cantemirus e discrimine tanto sub vesperam incolumis, et quae cognouerat, in commentarios retulit. Ad ceteras virtutes eo in Principe summa animi magnitudo erat, multo vsu periculisque exercita, et doctrinae eruditionisque incredibiles amores, vt, quae ad veterum suppe riorumque temporum memoriam in horum populorum rebus requireres, haud aeque ex alio cognoscere posses: cuius laudis testes sunt commentarii, quos partem perfecit de Turcarum et Moldauorum rebus, partem de antiqua Dacia, aliosque complures adfectos reliquit. Chartas in quibus muri situm descripserat, communicatas accepi ab Antiocho Cantemiro Principe patris virtutum aemulo et imitatore studiorum: commentariorum quoque laceras schedas, in quibus perpauca, quae memoriam fugitura sunt visa, notauerat, eiusdem beneficio Principis excussi, interea dum caremus maxima parte eorum, quae sapientissimus Demetrius ab se animaduersa, e memoria repetiturus fuerat, nisi diabethes, cum eum in Derbentina expeditione inuaserat, paullo post incomparabilem virum extinxisset. Elaborandum igitur mihi videbatur, vt monumentum, quod doctissimi Principis eruditione et luce ingenii multo illustrissimum futurum erat, ita ex antiquitate explicarem, vt desiderium illius aliquantum lenirem mea opera.
Demetrius igitur tractum muri, quem obiit et orgyis
 
stadiisque Ruthenicis dimensus est, et montium vicinorum conualliumque situs et viarum anfractus recessusque inter equitandum tumultuario opere consignauit, in castris autem paullo exactius descripsit. Sunt fortasse in his quoque, quae retractaturus ad amussim erat: sunt quae nos dubios relinquunt. Quia autem nihil, quod eo pertineret, in schedis Principis repertum est, maluimus ita, vt consignatam accepimus tabulam publice exhibere, quam priuatim quidquam ex coniectura immutare. Atque vt inde ab vrbe incipiamus, a qua est profectus, et quam ex eius schedis diligenter descriptam habemus, Derbentum caput Schiruani (quae prouincia a Cyro flumine ad territorium vrbis porrigitur, ex quo Dagestana, hoc est, montana regio ad Circassios vergit) ad mare est situm in loco decliui. Inde iam occidentem versus mons in asperam rupem surgit, in qua arx locata est. Eam ex vrbe petunt per portam Kyrclar, et via media est fossa per durissimum excissa saxum, quadraginta in longum orgyias, in latum quatuor, tres in profundum. Ab summa arce ad centesimam orgyiam pagus est Piridimis ky, quasi genium seu daemonem Damascenum dicas. Est enim in illo pago monumentum cuiusdam Piridimis ky, quem Damasceni filium regis fuisse perhibent. Titulum in ingenti sculptum lapide Demetrius legere non potuit, quod litteras Cuficas et ipse ignorabat et nemo alius, qui interpretaretur, erat. In vrbe turris diuerso a ceteris et squalidiori lapide ad septentrionem constructa, vltimam antiquitatem referebat: et adfirmabant ciues, hic Alexandrum coepisse fundamenta vrbis iacere. Sunt autem, si ab arce descendas ad mare, in septentrionali muro
 
hae vrbis portae. Prima Driardizi Capusi, altera Kyrclar Capusi, tertia Babulbab seu porta portarum, magnificae structurae opus, quod adhuc vetus nomen vrbis conseruat. Latum est duas orgyias, altum vnam. Superius limen non arcus in modum testudine firmatur, sed lapides ingentes postibus ad rectos angulos innituntur, nullis inter se ferramentis deuincti. In subterranea portula (Babulkyiamar, portam extremi iudicii vocant) figurae, incertum an hieroglyphicae, exstant. Ferunt autem, portulam aequali cum ceteris altitudine exstructam paullatim subsedisse, et cum tota hausta fuerit, censorium illum humano generi adfore diem: Ab vrbe profectus Demetrius per septem stadia Ruthenica, (*) vt ipse testatur, murum explorauit. Adparet enim e tabula, exploratas ab eo fuisse 3285 orgyias, quae efficiunt sex stadia et ducentas octoginta quinque orgyias reliquas. Nam cum excelsa juga, scrupeam viam et saltus vallesque studiose perreptat, dum metitur murum, dum sub meridiem corpus curat, eundo redeundoque dies effluxit. Addit tamen in schedis Demetrius, certo constare, murum ad fontes Ihrani fluminis in finibus Georgiae per quadringenta et quinquaginta stadia produci. Illius ego fluminis nomen nusquam locorum in Georgiae limite reperio, igitur venit mihi ex dimensione illa
 
Demetrii et ex ipso situ in mentem, esse fluuium Yori in tabulis Delilianis ad 63. gradum longitudinis et 44,5 gradum latitudinis. Montes conspiciuntur ad Derbentum diuersa altitudine: summum fastigium est montis Schadagy, quasi Regium dicas montem, quia Nusriuanus filius Kieicubat in eius vertice domum condidit, in quam animi caussa recreandi nonnumquam diuertit. Altitudinem quadrante dimensi, octodecim stadiorum obseruasse si bi sunt visi. Secundus ille ab Ariarathe habetur, mediam amplius partem niuibus obtectus. Montes plerique in Caucasi tractu, vt a Constantino Principe Demetrii filio, qui cum patre murum obiit, accepimus, praerupti et asperi rupibus virgultisque consiti, nonnumquam in cacumine planitiem protendunt. In conuallibus sunt vineae, Vnum vicum se videre Constantinus meminit, in quo ludaei Perficae Ebraeaeque linguae callentes. Per montium iuga et valles murus continuatus, nunc in rui nisiacet. Turres quaedam cum portis integrae, praesert im in vallibus, Moscuensis vrbis turribus non dissimiles. Crassus est murus orgyiam Ruthenicam tantummodo vnam. Lapides sunt, vt Xenophonteo verbo vtar, κoyχυλιάτοι, quales ea in regione reperiuntur, trium vlnarum Ruthenicarum longitudine, crassitie vnius vlnae: lateres nulli vsqvam visi. Nec ferramentis aut caemento deuincti sunt lapides, sed politura sola et struendi artificio ita commissi, vt vix rima adpareat. Non omittendum duxi hoc loco, quod cognitum est ab interprete Georgiani Principis, qui in hac vrbe aliquanto tempore egit. Hic Princeps cum cogeretur, ab insidiis in tuta se recipere, Teflisio septentrionem versus Ossetum petiit
 
et inde ad radicem Caucasi vertit in Tuchetum, tum in Tianetum et Eretum, donec in finibus Schamachiae vrbis superata asperitate montium, planitiem tenuit. Tum vero Bacuam concessit atque inde nauigiis Derbentum. Ab Osseto octo dierum itinere Caucasum a sinistro, et in cacumine eius, muri rudera conspexerunt. In Delilianis tabulis, (1) ad Pontum Euxinum sub 44. gradu latitudinis et 58,5 gradu longitudinis, prope ab Dandaro vrbe muri vestigia notata sunt, quae secundum Cudurum fluuium ab austro in boream vergunt, atque ad extremum paullulum inflectunt in orientem, quinque admodum et septuaginta stadiorum Ruthenicorum tractu. Siue a Soscamo Sabba principe Georgiae, siue a Crusio aut Zurabeco eius muri notitiam clarissimus geographus habuerit, est profecto insigne argumentum continuati inter vtrumque mare Caucasei muri. Inueni postea P. Archangelum Lambertum missionarium e congregatione de propaganda fide, in itinere Iberico (2) murum illum, quem in tabula exhibet, ita fere describere: regionem esse vastam, et murum supra sexagies mille passus ductum: passim ab turribus et custode milite defendi: a praecipuis vrbis Odisci ciuibus, singulis mensibus, delectos milites eo mitti, qui di missis superioris mensis excubitoribus, custodiam agant: a mari regionem paullatim assurgere vsque in altissimum Caucasi culmen: inferiorem regionem, partem a natura et paludibus, partem ab arte et ligneis arcibus muniri, ne cui
 
inuitis militibus iter pateat. Iam ab hoc muro vsque ad eum fluuium, ad quem Cantemirus certo compererat murum ab oriente protendi, non magnum spatium intercipitur, in quo seu deleta sunt vestigia muri, seu non explorata et memoriae prodita.
Non dubito, multos fore, qui mirentur, cum relatum legent de tam nobili vetustatis monumento, per PETRIM. expeditionem ab oblinione vindicato: alios, qui scire cupiant, quantum de eo ante hoc tempus cognitum fuerit, plerosque qui conquerantur de totius muri situ tractuque non penitus omnia exacta et comperta teneri. Quibus ego, quantum in me est satisfaciam explicaboque quae memoria teneo: nam quae exploranda adhuc sunt, ea posteritatis cura esto.
Graeci sero aliquid de Caucaso monte, (quem Scythae Graucasum a candida niue, quasi Alpes quasdam appellarunt, (3) per Ponticas colonias cognouere. Eum igitur, quod in regione longinqua (vt tum erat) atque idcirco fabulis apta situm existimabant, duriori supplicio mulctatum Prometheum credidere, si e Iouis mandato ad Caucasum alligaretur, quo vtique liberatum eum veniret nemo, nisi Hercules aliquis. Hesiodus Prometheum tantummodo columnae alligauerat: at Aeschylus, primus, quod quidem constat, relegauit in Caucasum illum, qui inter Pontum et Caspia littora assurgit. Herodotus, quod Halicarnassi natus et in Asia multum versatus esset inter praefectos regios, earum conditionem terrarum, quae sub Persis continebantur, exactius quam quisquam alius
 
cognouit. Is in Euterpe Caspium mare tradit quindecim dierum longitudine et octo dierum latitudine comprehensum, ad occidentem habere Caucasum praetentum vastitate et altitudine eximia, multisque diuersarumque nationum mortalibus frequentatum, qui vestes pingebant succo, ita vt animantium figurae non pictae, sed intextae viderentur, durabili lanae colore. Eo monte, (vt is in Thalia ait) Persarum imperium terminabatur, et ab eius incolis quinto quoque anno centeni pueri et totidem puellae tributum mittebantur regi. Ad septentrionem Caucasi nihil iam Persici iuris erat et ad orientem Caspii maris planities immensi spatii, Massagetarum sedes, nota erat. Claustra quoque duo in Clio obscure attingit, per quae Cimmerii Scythaeque diuersis regionibus viisque effusi sunt in superiorem minoremque Asiam. Nihilo notior Caucasus per expeditiones Alexandri imperiumque Lysimachi aut Asiae Syriaeque regum, quoniam illorum quoque res in obscuro iacent. L. Lucullus, rebus aduersus Mithridatem gestis, haud longe ab eo monte abfuit, Cn. Pompeius Romanorum primus prope a Caucaseis claustris consedit. Lucanus (4) Pompeium ita loquentem inducit in Pharsalicis:
Si vos, o Parthi, peterem cum Caspia claustra,
Et sequerer duros aeterni Martis Alanos,
Passus Achaemeniis late decurrere campis.
Ex eo tempore claustra duo Caucasi, ad orientem Caspia (a vicino mari, a quo etiam tractus montis ad orientem diuergens, Caspius dictus, si qua Eratostheni fides,
 
(5) ad occidentem Caucasea innotuere, temere inter se confusa a scriptoribus, quod Plinius non vno loco reprehendit. Ita Lucanus perperam vocat Caspia, cum ea Pompeius, aut Romanus quisquam imperator numquam attigit. Nam, vt de Pompeio dicam, is, quod ex Appiano et Plutarcho liquido constat, postquam ad Euphratem assecutus Mithridatem, magno nocturno praelio superauit, fugientis vestigiis inhaerens, primum diuertit in Armeniam, progressus deinde in Albaniam, (quae intra Caucasum Armeniamque sita erat) in Iberos ad opprimendum Mithridatem mouit. Mithridates autem, cum interim Dioscuriade hibernasset, perlustrata in circuitu ora Pontica, profugit in Bosporum et ad Scythas. Ea via sequi oportebat Romanos. Itaque, vt Appianus dilucide habet, (6) claustra Scythica, qua nemo penetrauerat antea, Pompeius insedit et in reditu Albanis ob defectionem bello illato, illico vertit in Armenos. Cum ad Caspium mare tenderet, obiecta ei sunt terriculamenta ab aliis alia, et praecipue serpentum multitudo, teste Plutarcho: (7) misit tamen suorum aliquos exploratum, atque aquam e Caspio mari allatam, vt ante eum Alexander, vt nuper Ruthenicus quoque exercitus, dulcem reperit. Ita enim est in littoribus, qua flumina accipiuntur, nondum amisso sapore. Eodem errore Plinius (8) etiam eos, qui Corbulonis res in Armenia sub Nerone gestas enarrauerunt, Caspia et Caucasea claustra lii
 
confudisse indignatur. Addit deinde etiam tabulam earum regionum a Corbulone missam in vrbem, nomen Caspiorum claustrorum isthic ponere, vbi Caucasea erant, Ergo Cornelius Tacitus quoque alicubi (10) ab errore Claudius Ptolemaeus Caucaseas eo circumuentus est. portas in Iberia Sarmaticas dixit, Caspias vero, Albanias, et has nimis longe remouit a mari Caspio, nisi fortassis aditum, vbi primum Caucasi iuga separantur et conualli locum faciunt, indicare voluit.
Quales autem illae portae fuerint, è Varrone (siue is, quo vsus est Plinius, M. Terentius, siue P. Aticinus sit, vterque Pompeio vsque ad summum discrimen familiaris) e Varrone igitur et M. Agrippa nobis constaNunc inret, nisi commentarii eorum intercidissent. certum est, quantum ab alterutro acceperit Plinius, quantum e Corbulonis commentariis inseruerit. Nam Corbulo rebus magnis in Armenia gestis, adeo Romanos impleuit fama claustrorum Caucasi, vt Nero in vanis gloriosus, expeditionem in Sarmatas moliretur per Caucaseas portas, quas Caspias peruerse dicebant, quamuis, vt ait Plinius, (1) a portis Caucaseis vix pateret aditus ad Caspias, per oppositos montes. Plinius igitur, seu ab expeditionis Pompeianae comitibus et exploratoribus, siue a Corbulonis militibus acceperit, Caspias portas, scribit, 1 (2) inter iuga praerupta angusto transitu sitas, longi„tudine VIII. millium passuum, toto opere manu facto, ita „ vt vix singula plaustra commearent: dextra autem laeuaque
 
ambustis similes scopulos impendere: aquae inopiam in XXXVIII millia passuum (in quibusdam codicibus tantum XXVIII. M.) perdurare: angustias impedire corriuatum e cautibus salis liquorem, tum serpentum multitudinem transitum, praeterquam hieme, non permittereю De portis Caucaseis autem Plinii apponam verba: (3) portae Caucaseae magno errore a multis Caspiae dictae, ingens naturae opus montibus interruptis repente, vbi fores obditae, ferratis trabibus, subter medias amne diri odoris fluente, citraque castello, quod vocatur Cumania, communito, ad arcendas transitu gentes innumeras: ibi loci, terrarum orbe portis discluso, ex aduerso Harmastis oppidi Iberum. Praecipua illa Iberiae vrbs est, quam Ptolemaeus Harmacticum vocat.
Post id tempus nihil magnope e de Caucaseis Caspiisque portis est relatum, vsque ad CPlin sedem imperii Romani constitutam, vbi et vicinior Caucasus erat vrbi rerum orientis potenti et barbarorum irruptiones in Armeniam Asiam Syriam consecutae sunt frequentes, de quibus tam Graeci quam Syri scriptores commemorant. Itaque Claudianus sub Arcadio, paullo ante Stiliconis caedem, de bello Getico canens, inquit:
Nonne videbantur, quamuis adamante rigentes,
Turribus inualidis fragiles procumbere muri,
Ferrataeque Getis vltro se pandere portae?
Nec vallum densaeque sudes arcere volantes
Cornipedum saltus, iamiam conscendere puppes
Sardoniosque habitare sinus et inhospita Cypri
Saxa parant, vitamque freto spumante tueri,
 
Secundum eum Procopius Caesariensis multis rebus in oriente admotus, Caucasi portas duas Tzur et Caucaseam in bello Gothico (4) nominat. In bello Persico autem (5) portas Caucaseas amplissime describit. Ait enim: Taurum Ciliciae excurrere in Armeniam Persarmeniam, Albaniam et Iberiam et quanto procedit longius, tanto accrescere in altitudinem: trans Iberiae fines inter arctissimas angustias esse tramitem, seu claustra quaedam L. stadiorum longitudine et desinere in monte praerupto et insuperabili, nisi, quod per eum natura sic est molita exitum, vt manu patefactus videatur. Eam portam Caspiam ab antiqua vsque memoria adpellari ait. Egressis portam aperiri campum vbertim irriguum, amplissimo regionis spatio et alendis aptum equis, in eoque Hunnos ad Maeotin vsque colere, qui inoffenso itinere vsque in Iberiam hac excurrere possint equites, alia via nec sine summa molestia, nec nisi omissis equis penetrari eodem posse: necesse enim esse praecipitia montium et anfractus cum discrimine perreptari. Eam montis claustrorumque naturam Alexandrum contemplatum portam muniuisse valuis et castellum super ea posuisse, vt Cum Procopius septentrionales populos includeret. Caspiam portam dicit, quae erat Caucasea, ea vetus multorum fuit offensio, vt supra e Plinio docui. Et is error adeo infecit omnes scriptores, vt cum nomine memoria Caipsa Caucasearum portarum paullatim aboleretur. spiarum autem portarum (quae ex eo tempore celebriores euaserunt) hanc descriptionem Eustathius Thessalonicensis
 
in parecbolis Dionysianis (6) dedit: Medos in orientem esse versos vsque ad Caspias portas, quae intra Mediam continentur clauesque Asiae appellantur: montes autem esse, aut potius praeruptas supes in modum portarum, et seu a mari, siue a Caspiis incolis nomen habere: hac a septentrione in Hyrcaniam et Caspiam Persiamque iter esse, gentesque boreales transitu prohiberi.
Haec fere ita de Caucaseis et Caspiis claustris nostri homines prodiderunt, nemo autem ex omni vetustate, seu Latinus, seu Graecus scriptor, muri, qui ductus esset in Caucaso, mentionem iniecit. Arabes vero et Persae murum hunc celebrant scriptis et nomine seu aggeris obiecti Gogo et Magogo. Thomas Hyde in epistola de mensuris et ponderibus Sinensium, existimauit se illum murum in Sinis reperisse. In eo autem eruditissimum virum ratio fugit. Abulgasis Bagadur Chan in Schagiare Turki, genealogia Turcarum de muro Sinico fatus ait: Arabice vocatur Sed, quod Persice est Dir seu porta, veteri lingua Turcica Turcurga, Chat aica seu Sinica lingua, Vnguli. Haec ita corrupte scripsit Abulgasus, corruptius in Ruthenicam, ex ea in Germanicam, sic denique in
 
Gallicam linguam translatus editusque. (7) Nam illud Vnguli, est Van li, quod decies mille stadia significat, quo nomine Sinenses regni sui quasi moenia vocant. Ab eo muro autem Abulgasus distinguit hunc, quem Alexander Magnus opposuit gentibus Jagjugi et Magius (8) quas Tattari dicunt, habere nares similes caninis, et murum aeneum nequidquam lingere adhuc proxime autem ante illum extremum et censorium diem perrupturas moenia naribus esse. Ab hoc denique distinguit murum, quem Nuschiruan (9) e regione Schamachi circa regnum suum duxit.
Hic ille est, quem in ruinis adhuc iacere comperimus. Alter ab eo non est diuersus, sed fabuloso nomine et commentis Mahometanis obscuratus. Nam cum Mahometes in Surata decima octaua ab Alexandro intra duos montes murum conditum ait, ex eo est quaesitum ab sectae illius et superstitionis hominibus, vbi terrarum is esset. Eledrisus multa ridicula tradit, Alsalemo Altargienian (seu Interprete) auctore. Alsalemus ait, se missum esse a chalipha quodam, qui in insomnio aggerem hunc Alexandri inter terras suas et inter Gogum Magogumque medium, veluti patere viderat, vt qui ille esset agger, diligenter exploraret: dedisse sibi chalipham praesidium quinquaginta equitum et quinque millia denariorum et munus praeterea decies
 
mille drachmarum, equitum autem vnicuique quinquagies mille drachmas stipendium et commeatuum in annum vnum, centum denique mulos, qui aquam et necessaria alia portarent. Quis ille chalipha fuerit, neque Abdalla Ebn Chordaba, neque Eledrisus, qui memoriam rei ex Alsalemo conseruarunt, prodidere. Quoniam autem Alsalemus profectum se refert ab vrbe Sermenraia, ex eo notam temporis duco. Nam Motasemus chalipha Abbasidarum octauus, sub auspicium principatus, quem A. C. IƆCCCXXXIV. iniit, sedem imperii Bagdado transtulit Sermenraiam, haud longe a Bagcado sitam ad Tigrim. Ceteri chaliphae deinceps ad Motadedum, eadem in vrbe commorati sunt. Motadedus A. C. IƆCCCXCIII. sedem imperii Bagdado restituit. Sex igitur chaliphae, annis fere sexaginta, Sermenraiae egerunt, eoque tempore plerosque interpretes Graecos inter Arabas fuisse ex Albulpharagio intelligimus, quorum numero hic Alsalemus Altargieman inserendus est, Alsalemus Sermenraia cum litteris chaliphae profectus est ad Isaacium Eben Ismael Armeniae dominum, Tephlisium. Ab Armeno cum commendaditiis litteris ad regulum Alsarir, atque deinceps ad regulum Lan et dominum Philaschae peruenit. Ab hoc quinque impetratis ducibus, septem et viginti diebus ad extremos fines regionum Besegert penetrauit. Haec tam obscura nomina in Romana editione (in qua Eledrisus pessime hab tus truncatusque meliori parte est) interpretari nos oportet. A Teflisio venit in Alsarit, quae regio sita est ad Caspium mare et Alserir Aldebeb (thronus aureus) vocatur, in qua censetur Derbentum. Lan videtur corruptum
 
ex Lahgian, quae vrbs in Gilana regione est, Laginum Europaeis dictum, quadritui via a Casbino. Philaschab quale sit, augurari non possum. At Besegerd est regio Besa, seu vt Arabes pronunciant, Phasa, quasi borealem dicas, quod ad ortum brumalem Persepoleos vrbis sita est. Hinc in regione nigra, (Cimmerias tenebras inaudiuerat vanissimus homo) decem itinere dierum adeo foetere aerem sensit, vt aegre dirum odorem balsamis temperaret. Itinere mensis vnius, per loca a Gogo Magogo vastata confecto, denique post sex alios dies ad Chacanum Otcos venit, qui propinqua monti huic tenuit, cuius in hiatu agger erat. Hic ille murum inspexit duobus fere stadiis ab vrbe situm. Ex eo consequitur, comminisci eum iter per Persiam Indiaeque aliquam partem. Nam in reditu quoque se ait ductum ab illis castellis versus Chorasanum in Sammarcandiam. Et cum ad Gihonem seu Orxanthum, in regione Ilak, a Schabalegico agro vsque ad exitum vallis Alschasch, etiam muri vestigia, teste Abulseda, reperiuntur, hinc ille Asalemus fabulae totius apparatum petiisse videtur. Agite ergo, inspiciamus cum Alsalemo murum. Mons considebat in vallem centum quinquaginta Sauadicis seu Eracensibus latam cubitis. Isthic porta erat ferrea, quinquaginta cubitos alta, duabus perastatis munita, quarum vnaquaeque lata erat XXV. cubitos, extraque portam proTota porta conminebat, crassitie decem cubitorum. structa erat lateribus ferreis aere inductis. Parastatae autem quinquaginta cubitos altae, tectum impositum habebant centum et viginti cubitorum. Super tecto eminebat aliud aedificium vsque ad cacumen montis, cuius in summo
 
culmine ferreae pinnae conspiciebantur et in pinna quauis summa, cornua duo sibi obuersa. Valuae clausae erant, vnaquaeque quinquaginta cubitos lata, quinque crassa. Pessulus quoque cernebatur septem cubitos longus, vnum in ambitu crassus. Is pessulus viginti a aberat, et quinque cubitis pessulo quinque cubitis a ter altior sera et clauis longa cubitum vnum et semis, cum duodecim ansis de catena pendentibus, Limen portae inferum decem cubitorum latitudine et longitudine certum cubitorum. Praefectus illarum arcium cum decem equitibus obire solitus portam, et malleis pessulum percutere, tum vt audiant populi vltra portam, adesse custodes, tum vt ipsi, quid geratur, resciant. Ibi vero ferebant, se admotis auribus, murmur animaduertere ingentis populi, qui vltra colat. Non longe a loco illo castrum a se visum refert, decem stadiorum amplitudine et arces duas prope portam, altas latasque ducentos cubitos, interque eas fluuium manare. In vna earum asseruari instrumenta, quibus exstructum sit propugnaculum et ferrea caldaria et cochlearia adesse, in quibus lateres ferr sint apparati. Lateres quoque aliquot ab Alsalemo sunt visi, longitudine cubiti vnius et amplius, palmae autem vnius altitudine. Denique, vt fabula desinat in risum, visam narrat aliquando super pinnis muri, multitudinem hominum e gente Gogi et Magogi, quos adeo metuebant, quibus tanta claustra, tot arces, tot turres opposuerant, ferrea et aenea omnia, contra quos inaccessum natura sua montem muro et arte firmauerant: eorum autem tres vento adflatos decidisse de pinnis. Viros fortes et
 
belatores optimos opinabimini? immo vero duorum cum semisse palmorum pumiliones fuere.
Spectatum admissi risum teneatis amici.
Ita ex somniis chaliphae exorsa fabula, in somniis Alsalemi desinit.
Gregorius Malatiensis quanto propius a Caucaso aberat, tanto probabiliora, quam ille Africanus Eledrisus, de situ muri protulit: neque is tamen sine commento. Alexandrum, ait (10) rogatum, vt aggerem Jag jugi exstrueret, murum condidisse ex lapidibus ferreis et aeneis, qui accenso igne in vnum solidum saxum coaluere, cubitos duodecim longum, octo latum: vbi autem eum perfecit, venisse ad locum aggeris magni Babolabuab, in conuallibus regionum Kaphgiak, effossoque fundamento, per montes ipsum produxisse vsque ad mare Romanuin seu CPlitanum Colzum. Regio Kaphgiak ab Arabibus Persis et Armenis etiam Dascht (quod Antonius Giggaeus solitudinem interpretatur, Golius autem planitiem desertam) et Daschte Kaphiak vocatur. Situm eius Arabsiades in historia Timuri ita describit: (1) Regio Dascht ab austro mare Colzum, impetuosum et naufragiis infame habet, et ma5 re Meri, porrectum inde a regione Romanorum seu CPlitanorum. Haec duo maria se contingerent, nisi montes Circassii interiecti essent, quo minus miscerentur: ab oriente habet fines regnorum Chouaresmiae et Otrar et Sagnak, et post
 
ceteras regiones pertingit ad Turcestaniam, et terram Getarum, porrigitque se ad confima Sinarum, in regnis Mogul et Chatai A septentrione autem Emirus Siberiae et Berar et Kaphar et arena est, sicut montes: et postea cingitur deserto, in quo ferae et aues syluestres vagantur. quae sunt recreationi principibus: nemo persequitur fines eius deserti et extrema eius nemo obit: ab occidente attingit regio Russiae et Bulgariae et quidquid christiani nominis prouinciarum est. Hanc regionis Kaphejak descriptionem obscuram faciunt quaedam locorum ignota nomina, quae explicanda nobis sunt. Et primum ab austro est mare Colzum Mohammed Alfraganus (2) aliique ita vocant sinum Arabicum, ab vrbe in littore Aegy pti, quae Ptolemaei est Clysma. Arabsiades autem mare Caspium dicit. Est enim Arabi huic familiare, vt, quod vocabulum alienissimum est ab vsu, id maxime vsurpet. Bernardus da Parigi, (3) Angelus a S. Iosepho et Meninskius Persis Turcisque Calsun et Colzum mare Caspium vocari testantur. Thomas Hyde autem (4) Persam quendam producit, qui eius nominis tamquam imperite adhibiti caussa, reprehendit populares suos. Gregorius Malatiensis Colzum vocat Pontum Euxinum; sed aut Gregorius se fefellit, aut imperiti scribae manu hoc insertum fuit. Mare Megri non Aegyptiacum est, sed Magnae Vrbis siue CPoleos: nam Mezr quamcunque vrbem magnam vocant. Montes Circassii est
 
ipse Caucasus. Ad orientem terminatur notis regionibus. Chouaresmia et Turcestania non ignobiles. Regio Getarum est Kata, vt Arabsiades et quidam alii, vt plerique autem, Chata, in quo auctor Logat Mesnaui cauillans ait, qui sic scribunt, reuera Chata, hoc est errorem scribere. Cataia illa est extra Sinas, vetus Getarum nomen, vt alibi euictum dabo. Paullo obscurius Arabiades Catanam hanc et Mogulensem terram vsque ad Sinarum regiones intra Kaphgjak includit. Sed Tagi Altauarich Saadi Effendi in annalibus Ottomannicis et ex eo auctor Nimetullah seu lexici Persici, in voce Ture testantur, Cataeos et Chotenos incolere Desti Kapgjak. Abulgasus Bagadur Chan in Schagjare Turki regionem hanc describit intra flumina Tin et Atil et Iaik. Tanaim dicit et Volgam, qui Etel etiam CPlitanis scriptoribus vocatur et notum nomine suo Iaicum. Praeterea scribit in Kaphgiak coluisse Vrussos et Olacos et Magiaros et Baskiros, pulsos autem esse a Kaphgiako, qui filius fuit ducis cuiusdam in exercitu Ogusi Chani. Is quia postumus a matre in caua arbore editus, ab eo nomen habuit. Nam veteri lingua Turcica caua arbor est Capschak. Ab hoc regio, vt is ait, dicta, quod eam et ipse et posteri eius tenuerunt quatuor mille annos, vsque
 
ad Gingiscanum. Sunt in his fabulosa, praesertim quod diluuium excedit ille Abulgasi calculus: attamen satis vetus id regionis nomen est, nec Graecis ignotum. Nam cum Polybius Aspasiacas Nomadas inter Tanaim et Oxum commemorat, (5) σπασιακαὶ plane corruptum est ex Kaphejak. Planities autem ipsa Herodoto et Procopio quoque innotuit, eamque R. Abraham Peritsol vocat deserta continentis terrae, pertinentia ad Gomer et Magog, Plinius (6) autem planitiem immensam et Aegypto similem.
Me non poenitet a proposito esse digressum ad explicandum huius situm regionis, quod et geographiae pars, quae magna obscuritate vrgetur, explicatior mea opera euasit ad historiae lucem, et simul id effeci, vt nobis constaret, quibus in conuallibus aggerem Gogi et Magogi Gregorius reponat. Quod autem scribit ductum fuisse a Babolabuab ad Pontum vsque Euxinum, id nos magis confirmat. Nam Derbentum recentius nomen est a Persis inditum et, Derbend, ianuae seu portae vinculum significat, Germanicis fere vocibus. Turcae Demir capi, ferri portam dicunt. Et Haytho Armenus: (7) Miralis, inquit, dicitur porta ferri, quam Alexander firmauit propter nationes gentium varias et diuersas in profundo Asiae habitantes, quas nolebat posse habere ingressum in Asiam maiorem absque suo mandato. Et est illa ciuitas sita in quodam districtu maris Caspii et tangit magnum montem Cocas. Cocas est
 
Caucasus. At Arabes hanc vrbem haud fere aliter quam veteri nomine Babolabuab, portam portarum nuncupant, in quibus Nissireddinus Tusaeus et Vlugbegus Tattarus eam longitudinis et latitudinis, dimensionem ponunt, quae adhuc Derbento eorum auctoritate in tabulis tribuitur.
Quoniam illum adeo celebrem aggerem suis spatiis et regionibus definiuimus, de eo quaeramus, quod opinionibus et sermonibus orientalium populorum vulgatur. Alexandrum Magnum auctorem conditoremque eius muri esse. Non opus est, vt commoueamur, cum tot testes Arabas, Persas, Tattaros nos circumsistere et vrgere videmus. Nam fieri aliter non potest, quam ut fabulentur, cum Mahometem suum sequuntur, fibulatorem inficetum et ridiculum. Gregorius Malatiensis quidem e Iacobitarum secta Maphrianus fuit, sed et is adulatus est Mahumetanis, quocumque potuit in loco, vsque ad turpitudinem et tantum non fuit eius iudicium, vt satis sciret, quid distent aera lupinis. Mahometes autem in Surata XVIII. ita scenam instruit: Dulkarnainum ex mandato Dei progressum vsque ad eum locum, vbi primum sol oritur, inde prosequentem iter intra duos venisse montes, intra quos populi, nescio, qui, eum exorauerint, vt se contra Gogum et Magogum defenderet ducto aggere: illum vero ope eorum ferrum liquefactum ad mutum construendum adhibuisse, vaticinatum praeterea, fore aliquando, superante Gogo et Magogo murum, ut ferrea illa moles in cineres subsidat, Quid huic homini facias? Elephanti corio circumtentus fuit, non suo. Interim assentatores eius illud Artotrogi mussitasse
 
videntur: assentandum est, quidquid hic mentibitur. Verum in hoc loco interpretes nonnihil dissentiunt. Sunt, qui illum Dulkarnainum contendunt fuisse Arabiae Felicis regem, filium Harethae et patrem Abrahae regum, quorum ex genere Balcais regina Sabae fuisse fertur, quae ad Salomonem venit. (8) Maior autem meliorque pars Alexandrum a Mahomete hic indicari sentiunt, quem cur Dulkarnain seu bicornem dicant, multae sunt sententiae ab eruditis explicatae. Nec vero haec de Alexandro finxit Mahometes, sed aniles fabulas e Iudaeorum, Arabum, Graecorum scholis et circulis acceptas, tamquam Palladia intulit in commentarios suos summaque in arce locauit. Iosephus autem inter Iudaeos primus est, qui tribus verbis Alexandrum claustra Caspia ferreis portis communiuisse tradidit. (9) Cuius quanta in his fides sit, vel ex eo puto liquere, quod Alexandro Pamphylium mare scribit ita ad transitum se apperuisse, vt Iudaeis, Mose duce, sinus patuerat Arabicus (10) καὶ τοῦτο inquit πάντες ὁμολογοῦσιν οἱ τὰς Ἀλεξάνδρος πράξις συγγραψάμεvol. Quae illa est impudentia Rem eandem de Alexandro, auctore muri et debellatore Caucaseorum populorum orientales omnes in scripta retulerunt, quo etiam illud spectat, quod Musladinus Sadus Schirasensis in Gulistan canit, Alexandrum magnis cum molestiis ingressum esse Cimmeras tenebras. (1) Samaritani autem in libro Iosuae, seu chronico gentis suae sub primis CPlitani
 
imperii temporibus edito (quod e codice Goliano descriptum habeo) Alexandrum comminiscuntur, Indiam Persiam et Biladilkum hoc est, Asiam minorem et quidquid in Syria Mesopotamiaque Romani iuris eo tempore erat, ceterasque prouincias sub jugum misisse, tum autem desiderio videndi terram Seir ingressum esse tenebras: Et ingressi sunt (Macedones) iter trium dierum in tenebris dein tenuerunt terram, quae supra regionem hanc sita erat Tum et hostiliter inuaserunt contemplatique sunt in luce, vero gemmarum, vnionum, aurique montes visi sunt: quid enim e Cimmeriis tenebris repente prodeuntes et ad desuetam lucem caecutientes non videre sibi viderentur? De muro tamen illo nihil Samaritani. At Hegesippus, non ille quidem adeo antiquus, sed qui plurima a Iudaeis, hoc est, e vano hausit, ita omnia narrat: per claustra ferreae „portae, quae Alexander praerupto Tauri montis iugo „imposuit, cum ceteris gentibus fuisse coercitos Alanos: „incoluisse autem eos Scythicum Tanam finitimaque „eius et Maeotin paludem, et veluti quodam carcere il„lius arte et ingenio inclusos, vt suis se continerent terris „alienas non incursarent. Haec ita in oriente percrebuere, vt ad Procopii quoque aures peruenirent. Et Geruasius Tilberiensis sic fatur: (2) in India est mons Caspius a quo mare Caspium vocatur, inter quem et mare, Goog et Magog, ferocissimae gentes à Magno Alexandro inclusae fuerunt, quae humanis carnibus et belluinis crudis vescuntur.
Iam quae ex incorruptis Graecorum monumentis comperta tenemus, ea minime nobis permittunt credere
 
illis, Alexandrum ad hunc Caucasum excursionem fecisse. Alexander Olympiade CXI. 2. primo vere Eleunte soluit et ad Sigeum adpulit, ad Granicum autem pugnauit Thargelionis sexto die, seu Maii Iuliani die XXII. Inde Cariam Phrygiam Lyciam Pamphyliam ingressus, superatis Ciliciae et Amanicis Tauri claustris in Syria ad Issum mense Maemacterione, qui nobis October est, praelium alterum commisit. Ex eo per se quisque intelligit, tempus Alexandro superfuisse nullum, quo veluti otiosus excurreret ad Caucasum. Post ea Tyrum obsedit septem menses et summa vi cepit, Olymp. CXII. Hecatombaeonis τριακάδι, seu Sextilis Iuliani vicesiI. mo. Vrbe ea occupata Aegyptum petiit, ordinatisque rebus ab ora Hellesponti vsque in Aegyptum, ad Thapsacum rediit Olympiadis CXII. 2. Hecatombaeone, seu Quintili Iuliano. Cum excercitu Persico pugnauit ad Arbelam seu Gaugamala, Pyanepsione, seu Nouembri mense. Darius eo praelio victus mulieres et reliquum regiae suae apparatum ad Pylas Caspias misit. (3) Alexander autem magnis itineribus Persepolin festinauit, et Darium in Media castra habentem secutus, cum isthic neque Scythis, neque Cadusios auxilia ei misisse, vt fama vulgauerat, ab Ecbatana cognouit, cum paucis equitibus persecutus est fugientem in Parthiam. Hic quidem Arrianus scribit, (4) Alexandrum ex Media in Parthiam irrupisse per Pylas Caspias, sed quaecumque illa intra Mediam Parthiamque claustra fuerunt, non vtique, sunt Caspia, quae quaerimus. Quod sane Plutarchus vidit,
 
(5) qui ex eo argumentum ducit, Iberos Macedonum imperium declinasse, λεξάνδρου διὰ ταχέων ἐκ τῆς Τρκανίας ἀπάροντος, quod Alexander raptim excessit ex Hyrcania. Inde vero Bactrios et Indos adiit et ex his terris redux Babylone decessit. Non satis mihi est, coarguisse fabulam, nisi ipsam originem eius patefaciam. Alexander Zopyriona miserat in Pontum, belli ducem. Is mouit in Scythas, (6) hoc est, ad Caucasea claustra, et, si Macrobio credimus, (7) vsque ad Borysthenitas peruenit in armis. Caesus autem est cum XXX. millium exercitu. Nunc fabularum accipe insidias, et crimine ab vno, disce omnes. Habes enim insigne exemplum ingenii eorum, qui superioribus seculis, ex minimis quibusque rgumento suspicandi capto, alia commenta ex aliis seuerunt. Scythae (vt illi interpretabantur) et Sarmatae et Poloni, gens eadem vnumque corpus. Ergo victoria Scythica vertitur in gloriam Polonici nominis. Victi superatique sunt graui bello Macedones a Polonis, vt Vincentio Cadlubeco visum est, victus (quid enim dissimulem?) Alexander. Porro Quirites! veritatem amittimus. In XXX millibus non est verosimile caesos fuisse ad vnum omnes, sed aliquos cladi superfuisse. Quonam existimemus, eos se recepisse? Inclusi erant ab asperrimis regionibus et infestissimis gentibus. Spes omnis terrestri itinere per inuictos populos reuertendi conciderat. Ergo tutius mari Caspio et nauibus se committebant. Quo autem exitus patebat? Nempe in orientalem et
 
septemtrionalem oceanum. Iam in portu nauigabant, cum Balticum e septentrionali mari tenerent, et expedita erat via in Franconiam Saxoniam Prussiamque meam, Nam Scandinauia, vt veteribus visum, insula est. Vnum ego testimonium adponam e geographo Rauennate, (9) qui ea hausit ex Graecis, a parte septentrionale habet totus mundus finem praedictum oceanum, qui venit de India Serica Bactriana et portas Caspias, lege portis Caspiis) qui oceanus tangit Scythiam eremosam, iterum Amazones, vbi eas, postquam egressae sunt de montibus Caucastis, fuisse legimus: postmodum tangit ipse oceanus Roxolanos, nec non Sarmatas, item Scythas, postmodum Rerefenos, et Sidefennos: verum etiam Germam, vbi egit habitare, (fortassis etiam Germanos ibi aiunt habitare,) Danos, nec non Saxos (Saxones) etiam Frixos (Frisios,) Amazonas autem egressas, vt ait e Caucasiis montibus, iuxta Colchidem ponit (10) et Scanziam seu Scandinauiam non aliter quam insulam vocat.
Quid, malum inquies, his coniecturis potest excogitari pinguius? Verum illud quidem, attamen vertere haec in historiam iis temporibus, cum tam infeliciter scriptores vtebantur vetustarum rerum monumentis Itaque Orfridus monachus Francicas stirpes, Vitechindus Corbeiensis et Gotofredus Viterbiensis, Saxonicas repetunt a Macedonibus. Albertus Stadensis etiam Prussicas, Rugianas et Holsatias. Inuenitur, inquit,
 
quod reliquiae fuerint Macedonum et mortuo Alexandro, per totum orbem sint dispersi: quia enim Alexander virtute eorum deuicerat Asiam, eo defuncto, se illi terrae amplius committere non audebant, sed cum trecentis nauibus recesserunt, quae omnes perierunt, exceptis quatuor et quinquaginta, quarum octodecim Pruciam occuparunt, duodecim Rugiam, quatuor et viginti applicuerunt ad Albiam, quarum vna, trans Albiam, Syluam incoluit et succidit, in qua postea sunt inuenti et Holsati appellati. Nondum satis exculta fabula, accessit Gobelini Personae nobile ingenium: iter enim aditusque omnes patefecit ὁ δαιμόvias Macedonibus fugitiuis in Prussiam. Macedones, inquit, quos Alexander apud montes Caspios, tamquam sibi fideliores ad custodiam patriae reliquerat, audientes eum esse mortuum, turbati sunt valde et perpendentes odium incolarum, per terram redire in Macedoniam desperabant: quare trecentis nauibus praeparatis, miserunt se in mare Caspium et diu nauigantes per mare oceanum, sedes sibi quaerebant: sed dum longius oberrabant, maris tempestate omnes naues eorum praeter LIIII perierunt, de quibus tandem XVII naues intrabant Pruziam et XII naues terram Rugen et littora maris propinqua. Intelligitis, opinor, fabulas similes esse lolio, satas e paruo semine, nactasque vbera, sed luxuriantia magis quam culta ingenia, in immensum illis temporibus accreuisse, nunc vbi messis facienda est, purum historiae frumentum secernendum esse a lolio.
Est praeterea alia fabulae illius et huius origo. Alexandrum res gesisse ad Caucasum, a Graecis quibusdam
 
Arabes acceperunt. In iis est Dexippus, (1) qui Alexandrum ad Caucasum et Maeotin, partis victoriis, in Indiam vertisse scribit. Dexippum Diodorus Siculus secutus est, (2) vt ex fragmentis illius colligo. Ceteri scriptores tantummodo Caucasum commemorant, omissa Maeotide. Vocant autem Caucasum, non hunc nostrum, sed Paropamisum supra Indiam et Bactriam. O. riginem erroris apperuere Strabo (3) Plutarchus in Alexandro (4) et Arrianus in Indicis (5) quamquam hic in historia Alexandri incautius egit, Aristobuli auctoritate deceptus, qui adeo stolide se dederat in historia, vt, cum in Hydaspe Alexandro recitaret, is librum eum abiiceret in fluuium, parum vt abesset, quin Aristobulum simul (6) Cum Alexdaret praecipitem prae indignatione. ander superatis Bactris, in Sogdianam et ad Paropamisum deflexisset, venit Macedonibus in mentem Caucasus, quem in scena audiuerant Athenis, vt per Graeciam omnem, celebrari, atque vt eum in partem gloriae traherent, fluuiumque Paropamissum, vocauere Caucasum, Orxantum, vt Plutarchus putat, credidere esse illum Scythicis armis terribilem Tanaim. Iam ad Tanaim et Maeotin audiuerant Amazonas antiquitus degisse. Ergo eas quoque Alexandri rebus sine pudore miscuerunt eleVenisse reginam cum magno commigantes homines. tatu quaesitum ex Macedone liberos, et vt impletam sesensit,
 
rediisse ad Tanaim suum. Apud Plutarchum multa exstant, ex quibus haec vanitatis coarguuntur. Quis enim grauior est auctor Alexandro ipso? e cuius accuratissimis ad Antipatrum mandatis hoc vnum proditum est, Scytharum regem nuptias filiae obtulisse. Et cum Onesicritus haec de Amazonibus historiae suae inseruisset, Lysimachus rex, qui expeditionis ad Paropamisum comes fuerat, recitantem Onesicritum memorabili dicto repressit, καὶ ποῦ τότε ἥμην ἔχω; atqui, vbi, malum, ego, cum hoc accideret, fui? Vt autem ille de Caucaso error Macedonum animis se insinuaret, magna regionuum imperitia effecit. Nam Graeci post Herodotum, vt ex Argonauticis maxime scriptoribus et Dionysio Periegete et Eustathii parecbolis Dionysianis liquido intelligimus, Asiam sub septentrione omnem arctioribus spatiis contrahebant, vt Pontum Euxinum proxime ad Caspium mare et aliquanto borealiorem ponerent, Maeoti palude Caspioque mari alueo quodam communi coniunctis. Ita Tanam ab oriente ducebant, et Caucasum montem sub Tanai porrigebant vsque ad extremum orientem Turbato totius orbis situ, Chorasmios prope Colchos et Scythas ponebant et Pharaesmenem Chorasmiorum regem, vt est apud Arrianum, narrabant, ad Ponticam et Scythicam expeditionem se Alexandro obtulisse ducem, veluti viarum, ob tantam regionis vicinitatem, gnarum. Nempe Diodorus (7) in descriptione Asiae, ad orientem et septentrionem prouinciam recenset vltimam Sogdianam et Bactrianam, haud longe a Tanai et Indiam
 
Caucaso terminat. Idem ille Diodorus (8) Alexandrum tradit sedecim diebus trajecto Paropamiso, vrbem condidisse Alexandriam in Caucaso, qua in Mediam via aperiatur. Habuit igitur in animo claustra Caspia et Derbentum vrbem. Ab hoc quoque orientali Caucaso Polybius (9) Oxum fluere tradit. Praeter hanc geographiae adeo perturbatam faciem, alia res etiam Macedonas in errorem seduxit, Strabone iudice. Inuenerant in Paropamiso sacram quandam et horribilem speluncam: eam illico comparabant cum tragoediis suis, in eaque Prometheum fuisse vinctum et ab Hercule liberatum ferebant. Talibus cothurnis incessit fides rerum ab Alexandro ad Caucasum gestarum. Neque id adeo mirandum est. Sunt enim in Alexandri rebus multa alia incredibilia, vt Hieronis alicuius aut Gelonis aut Clearchi res multo celebratiores euaserint fide et auctoritate prodentium, quam tanti herois, sicuti Arrianus censet. Et adhuc indignabitur quisquam, si orientales multo his vaniores, temere omnia credidisse dicimus, et confusa perturbasse magis, et fabulis assuisse fabulas?
Quae neque futura, neque facta sunt, tamen illi sciunt,
Falson av vero?
Non flocci faciunt: dum illud, quod lubeat, sciant.
Ex quo fonte igitur opinio illa manauerit, inuicte declaraui. Simul adparet, qua caussa Derbentum ab Alexandro conditum ferant. Nam, vt Arrianus (10) habet, ad Paropamisum Alexandria ab eo est condita. Plinius (1) oppidum illud supra Indiam collocat. Eius rei
 
memoria conseruata est, sed tracta in diuersa, gentium ambitione. Nam Mugalenses quoque contendunt in regione ea, quam tenent, Alexandrum res gessisse et vrbes condidisse. Testimonio illis sunt loca, nunc deserta quidem, sed ruinis ingentibus aduertentia oculos iter facientium, quorum octo numero nonnemo cum per Selengam Sinas peteret, se animaduertisse Nicolao Vitsenio (2) retulit. Nec tantum eductas e saxo domos, sed stratas quoque lapide vias. Haud longe a muro Sinico, rudera et columnae lapideaeque turres adparent. Haec oppida Alexandrum euertisse Mogalenses opinantur. At in alia Mugalensium desertorum regione (3) vrbs est li ing. (Rutheni Bogatiri, hoc est, Burchan Koton seu Trimin. heroum vrbem vocant) eam autumant vrbem Alexandrum condidisse. At, vt diximus supra, alii Alexandriam eam ponunt ad Caspia claustra, rursum alii ad Caucasea, vbi adhuc nominis illius oppidum est. Non, quo ab Alexandro conditum putem, sed quod seu nomen eius in omni fere Asia illustre, impositum est vrbibus etiam posteriori tempore conditis, seu quod alii principes eodem nomine, vrbes a se conditas, a se dici voluere. Fuere autem in Georgia, et Mingrelia multi principes Alexandri.
Quaeret nunc quisquam, quem ego conditorem muri huius fuisse censeam? Ego vero vtinam vera ita confirmare possim, quam facile aliena a fide destruxi. Sed in
 
in tam obscura et incorruptis monumentis destituta re, malim conuellere popularem opinionem, quam meam inserere. Si quis Medos prima fundamenta claustrorum iecisse autumat, ego non intercedo. Nulli enim populo concessere in magnificis sumptuosisque operibus. Haud procul à Babylone absuit τὸ Μηδείας τάχος Mediae murus latitudine XX pedum, altitudine C. longitudinexx parasangarum, totus opere lateritio. (4) At Larissae et Mespilorum rudera Xenophonti visa, illa, C pedum haec L, pedum altitudine, fundamentum ostentarunt λίθου ξενοῦ καχυλιάτου, vt in hoc muro Caucaseo. Super eo fundamento lateritius murus fuit. (5) Forte ab Medis quoque claustra Ciliciae Syriaeque, muro ducto castellisque vsque in mare communita sunt, quae Xenophon eleganter descripsit. (6) Et Medos Scythae graui bello ac seruitute sex annorum adflixerant, vt eos non modo naturae munimentis, sed etiam artis moliminibus coerceri consultum videretur. A Medis ad Persas claustrorum illorum possessio transiit. Quapropter Ibn Phacreddin Angiou homo Persa, (7) totius regni Persici tractum a Babolabuab ad Omanicum vsque mare, hoc est, ad sinum Arabicum definit et ab Oxo vsque ad Euphratem. Vitra Caucasum satis constat Persas nihil tenuisse. Deuictis Persis, haec claustra et mare Caspium in Macedonum potestate fuerunt. Nam de Seleuco Nicatore Plinius tradit, (8) circumuectum eum esse Caspium mare, circumuectum etiam
 
Antiochum Seleuci filium et praefectum classis eorum Patroclen. Et erat regnum eorum vsque in Indiam protensum, mari Adriatico et Ponto Caucasoque inclusum, quantum antea Persarum fuerat. Murum autem ante Seleucum Nicatora ductum in Caucaso fuisse nullum, ex eo mihi fere videor intelligere, quod in Plinio (o) extat his verbis: Claudius Caesar a Cimmerio Bosporo ad Caspium mare CL millia prodidit: eaque perfodere cogitasse Seleucum, quo tempore a Ptolemaeo Cerauno est interfectus, Nam illud consilium non tantummodo videtur pertinuisse ad vtriusque maris coniunctionem, verum etiam ad munimentum regni aduersus barbaras gentes, quo veluti ripa striga esset. Si igitur ab Antiocho Sotere aut ab Antiocho Theo murus primum ductus fuerit, non est mirandum, quod Alexandri vocatur. Nam quaedam, quae ἐπίγονοι eius gesserunt, huic tribuuntur Alexandro. Luculentum exemplum est, quod orientales aeram Alexandream et aeram Dulkarnan seu Bicornis, dicunt eam epocham, quae a Seleuco Nicatore, duodecimo post Alexandrum defunctum anno instituta est. Sub Seleuco Callinico Nicatoris pronepote iam fractae sunt vires Seleucidarum, cum Parthi defecerunt. Armeni quoque et Hyrcani extulere caput. Et Hyrcanum regem τῆς παρόδου δεσπότην Caspiorum claustrorum dominum, Vespasiano imperante fuisse, Iosephus auctor est (10) Caucasea tenebantur à Ponti regibus et deuicto Mithridate in Romanis ditionibus censebantur. Iberi autem custodiebant.
 
(2) Eo autem tempore murum iam concidisse credibile est, quoniam mentionem eius fieri non inuenimus apud illos, qui portas tamen Caucaseas non ignorarunt.
Cum Mahometani duce Gjerai Chano Derbentum et Anderum vrbes occupassent, Muhamed Auabi Akrassi iussus est, vt, excussis Arabum Persarumque scriptis, antiquitates Dagestanas Turcice commentaretur. Is liber a praefecto vrbis dono datus est PETRO Augusto, atque nunc in collegio exterorum negotiorum asuatur. Scribit autem, murum Caucaseum ab Alexandro conditum denique ita corruisse, vt vix vestigia extarent. Cubadem autem, patrem Nusreuani, Persarum regem, bellum gessisse cum Hacano, rege Turcarum et Hyrrorum. Hacanum illum dominatum fuisse regno Nucrato et Russis vniuersis, exercitum quadricies mille militum habuisse: tandem pace composita, Hacanum in matrimonium dedisse Cubadi filiam, actumque esse inter socios reges de muro condendo, quo secernerentur prouinciae: Cubadem autem à Gabriele angelo admonitum de Alexandri muro, super ipsis fundamentis, ab arena aggesta perpurgatis, inaedificasse partem muri meridionalem, intra annum vertentem, atque deinceps quod reliquum erat a mari vsque ad vlteriorem partem Tibriserani (quae vrbs a Derbento nonaginta agaris distet, stadiis Ruthenicis admodum quadringentis et quinquaginta) perduxisse et ferreis portis communiuisse intra annos septem, vt centum milites aduersus centies mille hostes se defendere possent. Ab eo
 
tempore Armeniam Mediamque abincursionibus hostium tutas fuisse, Cubadem, ordinatis ad vtriusque muri portas custodiis, filiam Hacani post vnius conditionem noctis remisisse ad patrem, dissimulantem hanc tam grauem iniuriam, et reuersum esse in Aderbeidrianam, seu Mediam et Arak seu Parthiam. In his quaedam accedunt ad veram historiam. Versamur enim iam in illis temporibus, in quibus historia Persica et orientalis paene omnis, e fabulis ad veritatem, veluti de nocte vergit in diluculum. Erit igitur operae pretium, ista exigere ad nostrorum testimonia scriptorum. Quod de Chacano Turcarum Hirrorumque rege habet, is est titulus, qui Hunnis Turcis et Tattaris summae maiestatis fuit. Hirri autem sunt Oigur, populus, cuius res nunc ex Abulgaso Chano nobis factae notiores. Haec leuiter attingo, quod, nisi temperarem impetum, praeuideo me abreptum iri in prolixam rerum illarum commentationem. Iam licebit Procopium comparare cum Acrasio. Is, postquam bella Ephthalitarum Hunnorum cum Peroze patre Cubadis attigit, proditque Perozen per insidias ab Hunnis circumuentum caesumque cum omni exercitu, et Cubadem annos duos tributa Hunnis pependisse, venit ad mentionem Caucasearum portarum, quas, vt dixi supra, confundit cum Caspiis. Hoc etiam ex ipsa re elucet, quam e Proco pio narraturus sum. Loca enim, quae ad Caspia claustra vergebant, in Persarum potestate erant, vna cum Armenia orientali, quam idcirco illorum scriptores temporum Persarmeniam vocant. Scribit igitur Procopius (3) portas Caucaseas multorum in potestate fuisse, donec eas
 
tenuerit Ambazuces Hunnus, Anastasio et Romanis impense amicus. Is extrema iam aetate legatos misit ad Anastasium, pecuniae certam summam petiit, portas et ar cem Romanis traditurus. Anastasius consilio inito deprehendit, molestam militi Romano earum custodiam fore, quod commeatus in loco rebus omnibus nudo aegre subueheretur, quodque gentes circum illa loca Romanis non essent subiectae, legatis humaniter appellatis, carere se castello posse ostendit. Post mortem Ambuzacis (4) Cobades ex castello filios eius eiecit Persicumque praesidium imposuit. Post id tempus Iustiniano imperante et rebus orientis a Belisario praeclare administratis, missus est ad Cubadem Rufinus legatus de pace. Cubades autem multa questus est apud Rufinum de Iustiniano et Romanis. Se claustra Caucasi, cum Anastasius emere nollet, ne, alendo ad eorum praesidium milite, sumptus faceret, occupasse, communi Romanorum suoque commodo, ne ea barbari in Romanas suasque prouincias irrumperent, se numerosissimum exercitum tutandis illis angustiis imposuisse et aluisse suis sumptibus, Romanorum compendio. Ita, dum exercitum vnum obiicit barbaris, ne omnia ferre et agere in suo Romanoque agro possint, iniustum esse, Romanos non quiescere, vt necesse sit, alium exercitum iis obiici, quos aduersus externam vim tutaretur. Diu se postulasse, vt Romani aut finibus Persicis (tota Mesopotamia) excederent, aut, si bellum facere suis prouinciis vellent, cura alterius exercitus alendi se leuarent, aut saltem ad tuenda
 
Caucasi claustra parem militum numerum mitterent, sumptusque alendi praesidii secum partirentur. Pacem coituram non esse, nisi alterutrum Romani faciant. Haec anno quarto, Iustiniani Cubades a Rufino postulauit. Insecutum est bellum, Romanis neutram conditionem accipientibus. Id bellum Romanis prouinciis excidium attulisset, ni Cubades vita defunctus et Choroes Hunnorum irruptionibus fuisset exagitatus. (5) Ad eum cum legati a Iustiniano essent missi, de pace conuenit. Inter ceteras conditiones latum, vt, nisi Romanis videretur communi cum Persis praesidio claustra Caucasi tutari, centenaria CX hoc est, vndecies centena millia auri pondo Persis appenderent. Nec diuturna pax fuit. (6) Chosroes enim haud ita multo post Syriam inuasit et Antiochiam cepit. Ad Antiochiam de pace actum. Chosroes Romanis eam legem tulit, vt in praesenti quingenta, in singulos autem annos quinque centenaria auri tributum penderent Persis ad praesidium Caucasi excubantibus. Is Chosroes est, quem Persae Nufriuanum cognomento Cosres vocant, omnium ante se regum longe maximus, A cuius potentia non abhorret tanti muri machinatio: et longum fuit illius imperium, vt perficiendo operi sufficeret. Nam, teste Georgio Syncello, (7) annos octo et quadraginta regnauit. Ad postremum non praetermittendum duxi locum Gregorii Malatiensis, qui postquam murum ab Alexandro conditum perhibuit, in eam sententiam fatus est. Reges Persarum non destitisse, quae rendo muro, donec eum reperiret Jazdegerdus filius Bahram
 
Juri, Jesdegerdi nepos, Saporis pronepos: eum vero murum lapidibus ex aere et plumbo exstruere coepisse, nec tamen perfecisse. Coroam Nufriuanum denique summis montium fastigiis murum adiunxisse, et in mare produxisse mille passus, portisque ferreis clausisse, vt a centum hominbus ea regio obsideretur, quam vix centies mille defendissent antea ab excursionibus: perfecto opere statuisse eum, vt praefectus regionis, honoris caussa, solio aureo insideret. Quae postea acciderunt, praesertim sub Iustiniano Rhinoteto, ea breuitatis caussa consulto praetereo. Hunc enim industriae nostrae modum statuimus.
