Geminus Modus directus
DIVIDENDI SEMICIRCVLVM
in data ratione:
Quibus Keplerianum Problema
DE INVENIENDIS PLANETARVM LOCIS
ad datum quodvis tempus,
Solutum exhibetur.
Auctore 
lac. Hermanno.
IOhannes Keplerus primus quod sciam docuit planetarum semitam ellipticam esse, & hos planetas ipsos in sua quemque orbita ita circumferri, ut areas verrant tempori motionis proportionales. Pulchra haec reperta ex Tychonicis observationibus eruta calculo
 
sagaci industria posito & subducto, recentioribusque observationibus apprime consentanea, Astronomiae plane novam induxerunt faciem. In hac vero difficile sese offerebat problema solvendum, ad cuius solutionem nulla via Keplero patebat directa, quamque proinde per regulam quam vocant falsi tentare coactus erat. Kepleriis ad finem Partis IV. Commentarii in Stellam Martis fol. 300, problema his verbis enuntiat. Data area partis Semicirculi, datoque puncto diametri invenire arcum, & angulum ad illud punctum: cuius anguli cruribus, & quo arcu, data area comprehenditur. Vel, Aream semicirculi ex quocunque puncto diametri in data ratione secare: Subiungens: mihi sufficit credere, solvi a priori non posse propter arcus & sinus τερογενείαν. Erranti mihi, quicunque viam monstraverit, is erit mihi magnus Apollonius.
2. Primus, quantum mili constat, qui magni Apollonii laudem mereri conatus est, fuit Christophorus Wrennus, qui reapse viam directam inivit & problema ope Cycloidis protractae construxit; Wallisius enim constructionem eius ad calcem tractatus de Cycloide prodidit, an vero eam potissimum viam, qualem Keplerus sibi monstrari optavit, presserit, de eo valde dubito. Ipse enim Cel. Newtonus qui eandem fere constructionem Prob. 31. Lib. 1. Princip. Ph. Nat. repetiit, fassus est, propter difficilem curvae huius descriptionem, praestare solutionem adhibere vero proximam, qualem per seriem quandam angulorum convergentem exhibuit, nescio tamen, an satis expeditam, Illustrem Geometram, ut in aliis, ita & hic imitati sunt David Gregorius & Ioh Keill uterque enim problema Keplerianum per seriem infinitam solutum dedit, hic in Lectionibus Astronomicis, ille
 
vero in Elementis Astronomiae Geometricis. Citra serierum usum vero eidem problemati solvendo incubuerunt Duumviri de Astronomia praeclare meriti Phil de la Hire, atque Iacobus Cassinus, & solutiones suas in Commentariis Academiae Reg. 1710 & 1719 ediderunt. Alia comparuit in Tomo VI. Supplementorum ad acta Eruditorum Lipsiensia, Autore Petro Horrebow.
3. Supervacaneum forte videbitur, quod posteaquam hoc problema tot insignibus autoribus solutum est, id denuo in scenam producere audeam. Audebo tamen, nec hoc faciens actum agere existimo, cum diversi unum idemque problema solvendi modi utilitate sua non destituantur. Geminum habeo, alterummere geometricum, alterum vero arithmeticum calculoque astronomico magis accomodum. Problema quod prae manibus habemus est eiusmodi.
Dividere Semicirculum AQD per lineam BE ita, ut trilineum ABE sit ad semicirculum AOD, in data ratione DN ad DH=AD.
Constructio. Semicirculo DGH alteri AD aequali inscribatur quadratrix DLGH talis indolis, ut ex quolibet eius puncto L ductis LK parallela diametro DH, & LM eidem perpendiculari, sit ubique arcus respondens huius divisionis, nempe DK, ad abscissam DM, ut DG ad radium DI. Sumatur dein in radio CO sursum producto & diametro perpendiculari, CP=quadranti AQ, & iungatur PE, ex puncto vero N agatur NL alteri EP parallela, quadratrici alicubi occurrens in L, ex quo puncto deinceps ducta LB diametro AD parallela, occurret semicirculo AD in optato puncto B, iungendo enim BE, triangulum ABE erit ad semicircuDelum AQD in data ratione DN ad DH.
 
Demonstratio. Nam ex natura lineae DLG fit AB (DK):AQ(DG)::DM:AC(DI), adeoque AQ*DM=AB*AC=2 Sect. ABC. Propter parallelas PE & LN, triangula PCE & LMN similia sunt, & praebent CP (constr. AQ):CE::LM(BF):MN, quare AQ*MN=CE*BF=2CEB, & addendo AQ*DM+AQ*MN=2 Sect. ABC+2CBE=2, trilin. ABE, quare AQ*DN=2trilin, ABE; & 2 Semic. AQDA=AQ*AD vel =AQ*DH; quare Trilineum ABE: Semicirc. AQDA (::AQ*DN:AQ*DH)::DN:DH, Quod erat &c.
Curva DLG est quidem transcendens, cum sit species lineae Sinuum, eo tamen rectius ad constructionem adhibetur, quanto facilius Cycloide protracta per puncta describi potest. Per continuam enim bisectionem quadrantis DKG eiusque partium, tot curvae puncta & tam propinqua inveniri possunt, quot quis voluerit, ducendo tantum per singulas divisiones quadrantis lineas diametro parallelas & per similes divisiones radii DI lineas eidem diametro perpendiculares, occursus harum perpendicularium diametro, & illarum parallelarum, suppeditant totidem curvae puncta.
Dixi curvam DLG speciem esse lineae Sinuum: nam LM est sinus arcus DK & DM huic arcui proportionalis, quare abscissae DM arcus, & ordinatae LM sinus eorum repraesentant, & hanc ob rationem curva DLG est linea sinuum.
Haec curva, quae aliis Quadratrix Tschirnhausiana vocatur, quod mentio eius occurrat in Tschirhausii Medicina Mentis, ubi aliquot eiusdem proprietates recensentur; haec linea, inquam, egregium usum habet in
 
constructionibus illorum problematum, quae ab arcubus circularibus pendent, quod haec ipsa constructio problematis Kepleriani probat.
Data constructio quoque arithmeticam problematis solutionem subministrat. Nam vocando arcum AB=a, radium AC=r, sinum arcus BF=s, quadrantem ABQ=q, & tandem DN=b, ac CE=e, propter curvam DLG fiet DM=ar/q, triangula vero similia CPE, & MLN, praebent MN=es/q,; quare cum sit DM+MN=b, fiet (ar+es)/q=b; vel ar+es=bq.
Iam vero per ea, quae Ill. Leibnitius in Actis Erudit. 1693 pag. 179 ex calculo differentiali, & ego occasione problematis angularis per communem geometriam, in Actis 1703 pag. 351 elicuimus, est s=a &c. quare surrogando hanc sinus aestimationem in supra inventa aequatione ar+es=bq, habebimus. 
Si iam in hac serie omnes termini, excepto primo, evanescere intelligantur, resultabit (e+r)a=bq, hoc est analogia AE:DN::AQ:AB, quae analogia iam commodam praebet approximationem arcus AB.
Sin vero duo, tres, vel plures ex primis seriei terminis assumantur, orientur aequationes trium, quinque, septem, &c. dimensionum, quae quidem usui Astronomico non videntur idoneae. Quare progredior ad modum arithmeticum solvendi hoc idem problema.
5. In secunda figura, exprimat arcus AM anomaliam
 
mediam, sitque CE eccentricitas, & jungatur ME ductaque ex centro C semicirculi linea CN parallela ipsi EM, ducatur EN: d co angulum AEN esse anomaliam coaequatam quam proxime: accuratius vero invenietur haec anomalia; si iam arcus NM vocetur a & radius AC=r, fiatque 1204 &c. & angulus NEB=NC2*ax:BE2; Angulus AEB erit anomalia coaequata
Nam trilineum NEB fiet=segmento circuli inter arcum NM & eius subtensam contento, quare cum triangula NEC & NMC super eadem basi NC & inter easdem parallelas NC, ME constituta aequalia sint, erit Sector AMC=trilineo ABE; atqui Sector AMC: Semicirc. AMDA:: AM: AMD; ergo etiam ANBE: Semic. AMDA AM: AMD. Hoc est in data ratione. Quod erat &c.
Quod ad angulum BEN attinet, invenietur is ex eo, quod segmentum circuli inter arcum MN eiusque chordam MN aequari debeat sectori BEN. Iam segmentum illud aequat semissem facti ex differentia arcus MI eius que sinus in radium CN. Verum cum arcus MN (hyp) sit a, eiusque sinus= &c. erit arcus MN–sinu eius &c. (hoc est propter &c.)=ax. Sector vero BEN aequat semissem rectanguli ex NE in Bb, demissa ex B in EN perpendiculari; Sector
 
enim ob parvitatem anguli BEN instar trianguli rectilinei spectari potest, & perpendiculum Bb instar arculi centro E radio EB descripti. Quum autem segmentum NM aequare debeat sectorem BEN, erit EN*Bb=ax in CN; adeoque arculus Bb=CN*ax:EN. Est vero ut EB ad arculum Bb, ita radius CN ad angulum BEN=CN2*ax:EB*EN, vel quia EN & EB iam instar aequalium tractari possunt, erit ideo angulus BEN=CN2*ax:EB2; ut ponebatur.
Exempl. Sit cum Keillio CE=0. 01691, existente AC=1, quaeritur anomalia coaequata AEB, si anomalia media AM=30°. Quare angulus ACM=30°, & in MCE invenietur angulus MEA=NCA=29°31'. 38''=arcui AN; quare NM=28'. 22''. In triangulo vero NCE, invenitur angulus NEA=29°.3'.7'', & haec est anomalia coaequata; nam angulus NEB non aequabit 4 minuta quinta, adeoque attendi non meretur.
Tandem dicatur, ut sinus totus ad sinum anguli PCE (erecta nempe in E normali ad AD) ita tangens anguli inventi AEN vel AEB ad anomaliam coaequatam in Ellipsi. Cl. Keil per suam seriem invenit angulum AEN, qualem hoc loco absque ullo usu seriei per solam resolutionem binorum triangulorum MCE & NCE, assecuti sumus, usus enim praecedentis seriei mihi tantum monstravit, quantus debeat esse angulus NEB addendus iam invento NEA? cum vero is subducto calculo ne quidem ad 4 minuta quinta accedere inveniatur, merito contemnitur.
