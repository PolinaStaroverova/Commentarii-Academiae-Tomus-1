DE SCYTHIAE SITV,
QVALIS FVIT
SVB AETATEM HERODOTI.
Auctore
T. S. Bayero. 
QVi primi omnium Graecorum, quos ex veteris memoriae miserabili strage relictos accepimus, de Scythis aliquid prodiderunt, Onomacritus et Aeschylus, post Anacharsidis Scythae in Graeciam aduentum scripsere. Is, vt Herodotus testatur, Gnuri filius, Saulii regis Scytharum frater fuit: Gnurus autem Lyci, Lycus Spargapithis. Quamquam Samosatensis in Scytha, patrem non Gnurum, sed Daucetam, nescio quo auctore, citat, et Diogenes Laertius fratrem Caduidem regem. Athenas venit, teste Sosicrate Rhodio et λυμπιάδων ἀναγραφῇ Olympiadis XLVIII. anno primo, archonte Eucrate, qui anno vno interiecto, Soloni successerat: annis admodum XVII, postquam Asiae imperio exciderunt Scythae et seruile bellum reperere domi. Ex quo opinor factum, vt nullae res Scytharum, ita Graecorum monumentis celebrarentur, quam quod de bello ciuili recens gesto ab Anacharside audiuerant. Erat autem Graeca natus matre: vt potius credam Diogeni Laertio, Graece locutum, quam Luciano aut commentitiis Anacharsidis epistolis, non
 
non nisi Scythicae linguae facultatem habuisse. Situs tamen locorum Scythicorum nondum planissime explorari potuisse videntur. Anacharsin Athenis aut in alia Graeciae vrbe cognoscere poterat Anaximander Milesius, haud minor viginti annis. Is inter primos ab Agathemero (1) refertur, qui geographiam tabulis comprehenderunt. Ab eo fortassis Onomacritus sua mutuatus est, cum argonautica, Orphei nomine, Athenis Olymp. LXV. ederet. Pindarus quidem Abarin quoque, quem alii Scytham, alii Hyperboreum putant fuisse, sub Croesi temporibus Athenas venisse cecinit, sed videtur Anacharsin habuisse in animo, qui iis fere temporibus in vrbe fuit. Nec dubito, quin illius auctoritate decepti fuerint Eusebius & Hieronymus, cum ad Olymp. LIV. annum II. et initia Croesi, Abarin ponunt e Scythia venisse in Graeciam. Hippostratus III. Olympiade, alii apud Harpocrationem Olymp. XXI. eo venisse contendunt. Immo Firmicus Maternus, vt eum Iosephus Scaliger et Maussacus emendarunt, Troianis temporibus aequalem facit. His autem temporibus nulli Scythae noti esse potuerunt, vt cum Herodoto, Harpocratione et scholiasta Aristophanis ππέων malim Abarin Hyperboreum dici, atque ex Graecis ad Pontum coloniis repetere, quos ego Hyperboreos in Delum et Athenas sacrificia legatosque misisse censeo, vt in alia dissertatione postea ostendam, Nisi Herodoti Melpomene potius vera nobis cecinit, Abarim illum inficetam esse fabulam. Anacharsin vtique nullus Scytha videtur secutus
 
in Graeciam, si eum frater in nemore Graecis sacris operantem, odio externarum religionum sagittis, traiecit: quamquam me non fugit, alios auctores esse, ad centum vsque annos vitam produxisse Anacharsin. In Onomacrito autem, siue ab Anaximandro, siue ab alio acceperit, multa ieiuna et futilia sunt, vt in ignotis adhuc regionibus et populis. Quaedam tamen, vt explorata, ab Herodotea narratione propius absunt. Nam quoad Onomacriti heroes cursum nauigationis per Ponti littora meridionalia peragunt, nota et vera locorum nomina legimus: cum autem ad occidentem et orientem flectunt iter, tum nec Amazones, nec Tauri suis in sedibus colunt, et ab Araxe fluuio scaturigines Thermodontis, Phasidis Tanaisque deriuantur, quod in tanta antiquitate et longinquitate, non abhorrente a commentis fluuiorum cursu, ferendum est. Ad septentrionem autem Onomacritus permiscet omnia, populosque, quos fando audiuerat, hac illac temere proiicit. Quod autem in eo vitium est maximum, Maeotin paludem cum mari septemtrionali coniungit perpetuo alueo. Illic ponit Pactos, Arcteos, Lelios crudeles: illic
Τοξοφόρους τε Σκύθας, Ἀρεως πιστοὺς θεράποντας, & Argonautas per Tauros, Hyperboreos, Nomadas, Caspios, Riphaeos in oceanum Hyperboreum seu Mortuum ad Macrobios ducit & ad Cimmerios intra Riphaeum et Caspium montem in tenebris viuentes, deinde in Hiberniam perque Herculeum fretum ad columnas Herculis, idque quo magis sit ridiculum, paucorum dierum decursu. Haec imperite fingendi licentia patefacit Onomacriti inscitiam, cui nihil fere praeter nomen Scytharum
 
vicinorumque quorundam populorum innotuerat. Itaque cauendum est sedulo, ne hunc hominem ignotis rebus vanisque figmentis oblectantem alios, tamquam bonum et accuratum de illis terris testem citemus, vt fecere ante nos nonnulli eruditi viri. Qui secundum eum Argonautica scripserunt, non quae gentes reuera antiquissimis temporibus isthic coluerint, sed quas sua aetate aut quocunque alio tempore isthic recenseri acceperant, ab Argonautis petitas tradiderunt. Itaque in iis maiori etiam opus est cautione, quam quae ab illis eruditis viris, quos dixi antea, adhibita est, qui dissonantia in Onomacrito et ceteris argonauticis scriptoribus comparando fecere, vt erroribus plena essent omnia.
Aeschylus Onomacrito concinit in Prometheo vincto, Scythas supra Maeotin coluisse. Sic enim canit:
Καὶ Σκύθης ὅμιλος
Οἱ γὰς ἔχατον πόρον ἀμφ
Μαιῶτιν ἔχουσι λίμναν
Et Scythica turba,
Quae terrae extremam regionem, circum
Maeotin tenet paludem.
Idem Scytharum regionem in solitudinibus collocat et ad vsque producit, quocum misceatur Maeotis. oceanum Noti isthic sunt ei Scythae Nomades
Οἱ πλεκτὰ σέγας
Πεδάρσιοι γάσσιν ἐπ᾽ ἐυκύκλοις ἔχοις
Eκηβόλοις τόξοισιν ἐξηρτημένοι
Qui casas vitiles
Incolunt, sublimes super rotundis curribus,
Arcubus longe iaculantibus instructi.
 
Noti eidem Chalybes et Amazones et angustiae Maeoticae.
Ista Scythicarum regionum ignoratio mansit vsque ad Darii expeditionem: tum enim per Ionas ceterosque Graeci corporis, qui in exercitu eius erant, inuestigatum est, quod in eum latuerat diem. Ex eorum numero Scylax Carvandensis circum littora exploratum est a Dario missus, cuius periplus exstat. Pontica littora multo solertius descripsit quam Onomacritus et quaedam eorum tractuum alia, conuenientius Herodoto. Herodotus Scylacem nouerat a Dario Hystaspe ad describenda Asiae littora missum: Europae autem et Scythiae littora eundem obiisse non nouerat. Aelius vero Dionysius Halicarnassensis in libro de Alexandria primo auctor est, Sylacem Europae et Scythiae periplum dedicasse Dario, vt habet incertus auctor in elogio Scylacis edito primum ab Hoeschelio. Siue Darii mandato, siue priuato consilio littora illa obierit, seu ab aliis nautis tradita tantum consignauerit (Caryanda autem patria eius, Cariae iuncta fuit, et Carum nauigationes sunt notissimae (2)) nihil tamen est verius, quam ad hanc aetatem referri debere eius periplum. Haud sum ignarus, Henricum Doduellum, quem ego virum semper feci maximi, Scylla, cem hunc longe infra Herodoti aetatem ponere, sed is nescio quomodo mihi in tota illa disputatione, tamquam in salo sine remigio et velis iactari videtur. Quae enim sunt tanta argumenta, vt eius sententiam praeferam Isaaci Vossii ceterorumque opinioni? Quia, inquit, quaedam in periplo Scylacis leguntur, quae memoriam inferiorum
 
aetatum attingunt. Fateor id ita esse, sed ex iis quaedam acutissimi iudicio viri ad Olympiadem CXI alia ad Olymp. CXVI. nonnulla ad Olymp. CXXXV referenda sunt, quod sex et nonaginta annorum interuallum est. E contrario in Scylace reperias certas antiquioris aeui notas. Agnouit id Doduellus quoque in multis et in vno maxime, quod Scylax Tyrum vocat insulam, quae peninsula post Macedonis expeditionem Persicam fuit. Vixit igitur ante id bellum. Praeterea Sylacem scripsisse ea aetate necesse est, cum Africae omnis Asiaeque littora notiora essent, quam Italiae, Galliae, Hispaniaeque. Idcirco apud eum Volsci tantum et Campani et Samnites, at Roma nulla, fama vrbis nondum per Graeciam peruulgata. Ex quo mihi res fit sine controuersia, cetera aliis temporibus conuenientia, scribarum curiositate allita fuisse Sylacii, deinde in librum recepta, vt multis aliis, praesertim huiusmodi scriptoribus accidit. Post hoc tempus tantum Athenis cognoscendi has regiones desiderium obtinuit, vt optimates consumerent in foro totos dies, ἐν τοῖς θαύμασι, καὶ πρὸς τοὺς ἐκ τοῦ φάσιδος καὶ Βορυσθένους καταπλέοντας spectandis praestigiis et cum iis qui a Phaside aut Borysthene adnauigauerant, vt ab iis cognoscerent miracula, vt habet apud Athenaeum Aristoteles. (3) Haec vero θαύματὰ peperere insanas de Scythis fabulas, quo non immerito Heraclidis Abarim retulisse videtur Maussacus.
At Herodotus alio ingenio fuit, qui cum Olbitis Ponticisque aliis sic est versatus, vt non omnino fabulas sperneret
 
omnes, haud ignarus, in iis nonnumquam veritatis aliquid recondi, tamen, quod esset in omni re verissimum, sagaciter inuestigaret. Quibus igitur in locis sub Darii expeditionem Scythae degerint, vt ab Herodoto est vulgatum, explicabo. Tenuere autem regiones inter Borysthenem et Tanaim. Ad meridiem illis Tanais, vt noster ait, nulli vero ad eius vlteriorem ripam Scythae, nisi exules a reliquo corpore et rebelles, sed longius ad orientem a ripa Tanais reiecti. Iam Herodotus ab Istro ad Borysthenem decem dierum iter esse scribit, a Borysthene ad Maeotin paludem decem quoque dierum, ab oriente Scythiae ad occidentem viginti numerat dies, a Ponto totidem ad Melanchlaenos, ad septentrionem Scythiae oppositos. In diem ducena stadia numerat. Quem nunc in modum nos expediemus, cum omnis de stadiis quaestio difficultatibus maximis impedita est? Videor mihi viam reperisse, qua quam potest fieri proxime accedam ad veritatem. Eratosthenes, vt Strabo auctor est, in gradum vnum aequatoris stadia loce dabat, at Claudius Ptolemaeus ex diligenti, vt ait, obseruatione, tantummodo stadia la, quem magna veterum turba consequitur. Herodotea stadia concordant cum stadiis Ptolemaei, vt patet perspicue, comparantibus Herodoti dimensiones, quas subieci, cum exactissimis tabulis Delilianis, quas in his terrarum tractibus collocandis secuti sumus, Ait autem Herodotus
Pontum Euxinum latum esse qua
est latissimus 
3200 stadia
 
Os Ponti seu Boshporum esse latum
Os Ponti esse longum vsque ad Propontidem, admodum 120
Propontidem esse latam 500
Et longam 1400
Secundum has igitur Herodoti rationes, in iis regionibus, de quibus quaerimus, in gradum longitudinis vnum stadia CCXLVII erunt numeranda, singula pedum sexcentorum, vt Herodotus diserte postulat: seu pedes 208200 Nunc dimensionem Scythiae ad calculum exigemus.
dies, stadia, gradus cum pedibus
Ab Istro ad Borysthe nem 10 2000 5 159000
A Borysthene ad Maeotin 10 2000 5 159000
Ab oriente ad occidentem Scythiae 20 4000 11 109800
A Ponto ad Melanchlaenos seu septemtr. 20 4000 8 5
Duae dimensiones Herodoteae, quas primo loco posui non admodum abhorrent a veritate, si ab Istro ad Borysthenem propter littus iter instituas, quae caussa est, vt Maeotis quoque a Borysthene aequali spatio dirimatur. Nam vtrobique, per littorum in interiora recedentium sinus, cursus interceptus fuit. At in agris Scythicis libero patentique campo, qui nec syluis nec montium iugis impediretur, rectum erat iter. In vno ambigi potest, cum ab occidente orientem versus viginti viam dierum esse Herodotus
 
scribit, a quibus quasi carceribus suos cursores in stadium hoc emittat. Egregie autem aperit sententiam suam Herodotus, cum Scythiam intra Agathyrsos, Neuros, Androphagos, Melanchlaenos includit. Quod eius dictum nisi in oculis feramus, nusquam cohaerebit res: nunc autem omnia inter se optime colligata a nobis comparataque reperietis, vt aut sic fuisse Scythas sitos putem, aut, quoniam in his nulla tanta esse certitudo potest, haud longe nos a veritate aberrasse. Est igitur Scythia sita intra 45. et 57. fere gradum longitudinis, at 47. et 55. gradum latitudinis, e qua coloni transgressi Borysthenem, aliquantum terrarum, vsque ad Tiram occuparunt. Ego vero haud grauate non modo eius Scythiae, sed et vicinarum gentium, quae seu intra huius imperii proximos fines, seu aliquanto etiam longius sitae fuerunt, regiones ex Herodoto exhibebo in tabula.
Primum omnium is ordo est fluminum, quae Herodotus habet, (4) Ex Scythia, quinque fluuii decurrentes augebant Istrum. Porata, (Ammiano Marcellino Porota,) magnus fluuius, ab oriente descendens, ad hoc tempus priscum nomen retinet. Quis enim ignorat Prutam? Magnus vtique fluuius in quem incidunt Colazinus, Cosmannus, Zuzur, Zur, Bassenus, Caroccia, Caminea, Caldarussa, Zizia, Valemare, Valebratuleni, Mosna, Nirnoua, Calmazuia, Sapusna, Strimba, Serata orientalis et occidentalis, Cigieza, Larga et Ilana, vt eos nomine recenset Demetrius Cantemirus princeps eruditissimus in historia Moldauiae MSta. Graeci postea nomen
 
Poratae Herodoto teste inflexerunt, vt deprauatum esset πυρετὸς quasi Igneum dicas, vnde Constantino Porphyrogenetae est Bοῦτος (8) et nunc Prut. Tiarantus Herodoti, Alaut fluuius est. Nam ab Herodoto inter Tiarantum et Poratam tria magna flumina ponuntur, quot vtique inter hunc fluuium et Alautam intersunt, Quo accedit, quod Ptolemaeus quoque Alautam suum sic posuit. Ex tribus autem Ordissus est is, qui adhuc nomen vetustum retinet: Argischa enim vocatur. Post Herodo tum dictus a Graecis Abos, vt adparet e scholiis in Hesiodum. (9) Naparis Herodoti est Ialoniza. Ararus, Ptolemaeo Hierastus (quod nomen vetus Prutae fuisse Cantemirus putauit) Canstantino Porphyrogennetae Tegετος, corrupto veteri vocabulo, nunc quoque Siretus et Moldaua quibusdam dicitur. Est enim fluuius Moldauiae proprius ex vltimis finibus versus Poloniam profluens atque duobus ostiis in Danubium se exonerans, vndique montibus et saltibus cinctus, vt Cantemirus Princeps testatur. Secundum hos fluuios Maris nos aduertit, qui adhuc a fontibus ipsis retinet nomen vetus Marosch seu Merisch, donec ad Segedinum, amisso nomine, Tibisco miscetur, quocum in Istrum se exonerat. Maris autem Herodoto separatur a Scythicis fluminibus, nec nobis memorandus, nisi ad eum Agathyrsos poneret Herodotus. Fluuios, qui ab Haemo et a Thracia exonerantur in Istrum, non attingo, quoniam nihil ad propositum nostrum conferunt. Sequitur Tiras, qui apud
 
Turcas in Turlae cognomento aliquantum veteris nominis retinet, Constantino Porphyrogennetae et Graecis aliis Danastris, vnde nunc Dnister dicitur. Oritur e lacu, Scythas a Neuris separante. Ex lacu dico, Herodoti fide, qualiscunque scaturigo fluminis fit. Secundum Tiram est Hypanis fluuius, qui nunc Bog. Rudbequuius Pripelium esse censuit: cui alibi satisfecisse mihi videor. (10 Hypanis oritur e lacu, qui Μήτης πάνιος Herodoto dicitur et in Scythica regione ad occidentem est situs, iuxta quae loca ἄγριοι πποι λευκοὶ. Ostium fluminis huius Dio Chrysostomus (1) sic describit: prope a mari efficere ingens stagnum, limosum et tranquillum serena tempestate; fluuium ipsum esse profundum et vehementem, ripam paludosam, arundine et arboribus obsitam, adeo vt arborum quaedam in stagno quoque adpareant, malis nauium similes: isthic salis esse copiam. In Hypanim, teste Herodoto, infunditur paruus et amarus riuus Amaxampes dictus Scythis (quod ille Graecis la δὸς significare scribit) qui terminus est Alazonum et Scytharum Aratorum. Abest autem a mari octingentis stadiis: nam quatuor dierum cursu ad mare vsque ab Amaxampe amarus dicitur fluxisse Hypanis. Alio loco (2) Ἐξαμπαῖον regionem ponit Herodotus intra Borysthenem et Hypanim, dicitque ex ea regione fluere Exampen riuum, quem autea Amaxampem vocauerat. Cum ad hunc vsque riuum paene aequali interuallo Hypanis et Tiras fluunt, paullo infra riuum amarum, Tiras in ambitum deflectit et Hypanis quoque diuergit secundum Herodotum.
 
Quae signa me induxerunt, vt Amaxampem ea in regione ponerem, vbi nunc fluuiolus Sinauda situs est. Borysthenes Hypanim excipit, incerto auctori peripli Ponti Euxini Danapris dictus, ex eoque nunc Dniper veteri Scythico vocabulo. Post Herodotum quidam qui longinquiora, quae comperta non habebant, tradere tamen sunt ausi, ex montibus, quos Alaunicos vocant, fontes Borysthenis repetunt. Sed mirandum non est, si omnium capita fluminum aut in lacubus et paludibus aut in montibus ponuntur a priscis geographis, ne quid ignorare videantur. Et Borysthenis quidem fontes Matthias Miechouius Canonicus Cracouiensis annotauit, in Sendomiriensis agri planitie scaturire, non in montibus, quales eo in agro sunt nulli. Borysthenes fluuius est, teste Herodoto, nulli nisi Nilo secundus: purissimo alueo labitur et sata penes se foecunda habet salisque copiam in ostio καὶ κήτεα μεγάλα ἀνάκανθα τὰ Ἀντακαίους καλέουσι, quem piscem torrent accolae fluminis. Cognoscebatur Graecis fluuius ab Gerrheo regione, quae quatuordecim nauigatione dierum distabat a mari. Ab eadem regione Gerrheo decem dierum via Scythae Aratores ad Borysthenem colebant, Inostio Borysthenes et Hypanis eodem lacu miscebantur, priusquam in Pontum se exonerabant. Ostiorum vtriusque fluuii latitudo aequalis, lacus ducentorum stadiorum tractu porrigebatur. Promontorium, quod est extremum, medio inter vtrumque fluuium situ, Hippoleon vocabatur, Cereris delubro insigne. In eo cuius è regione in mare se praeciautem promontorio, propugnaculum Alectoros (conpitabant e lacu flumina iux ea Sauromatarum regis fuit) Dionis Chrysostomi aetate
 
erat. Ad ortum solis Panticape ex lacu quodam a borea fluens Hylaeamque regionem stringens infundebatur Borystheni. Situm eius isthic pono, vbi Samara nunc est, aut paullo infra hunc riuum. Nam Scythae Agricolae, cognati Scytharum Agricolarum ad occidentalem Borysthenis ripam degentium, a Panticape vndecim itinere dierum, hoc est ad Gerrhum vsque colebant. Igitur haud longe a mari Panticape abfuit. Dionysius vtique Periegetes aliique haud longe a Ponto ostia eius describunt, ex quo opinor factum, vt quidam Panticapen comparantes cum Hypani, dicerent, infra Olbiam seu Borysthenem vrbem Borystheneis misceri fluctibus. (3) Secundum Panticapen Hypacris ex lacu per medios Scythas Nomadas delapsus a dextero relinquens Hylaeos, ad Cercinitin vrbem infundebatur Ponto. Gerrhus autem fluuius in ipsis fontibus regionem Gerrhum attingens, medius inter Scythas Nomadas & Regios fluebat, donec in Hypacrin aquas fundebat suas. Apud Claudium Ptolemaeum confusa sunt omnia: Hypanis aliquot gradibus orientalior Borysthene describitur, vt possis ex eo suspicari, Hypacrin esse in Ptolemaeo scribendum. Diuersus ab eo apud Ptolemaeum est Cercinitis fluuius, qui in sinum Cercinitin Pontumque se exonerat, vt de Gerrho et Hypacri Herodotus habet: at Gerrhus a Ptolemaeo longe hinc rejicitur ad orientem, veluti qui misceatur Maeoti. Quod ne quis adeo miretur, in Ptolemaeo sciat numeros graduum esse deprauatos. Si enim Alexandrinum geographum rectè inspicias, Hypanis
 
occidentem Borysthenis collocatur disertis verbis. Est ergo Cercinitis Ptolemaei, idem, qui erat Herodoti Hypacris. Qui autem factum sit, vt Gerrbus in Maeotin defluere videretur Ptolemaeo, qui Herodoti testimonio Hypacri & Ponto miscebatur, illum scrupulum facile tollam e Plinii egregio quidem, sed corrupto loco (4) Sinus, inquit, Carcinitis appellatur, flumen Pacyris, à tergo lacus Buges fossa emissus in mare. Ipse Buges a Coreto, Maeotis lacus sinu, petroso discluditur dorso. Recipit amnes, Gerrbum, Hypanim, ex diuerso venientes tractu. Nam Gerrbus Basilidas et Nomadas separat: Hypanis per Nomadas et Hylaeos fluit, manu facto alueo in Bugem, naturali in Coretum. Vbi Pacyrin esse Herodoti Hypacrin, Harduinus iam annotauit: Bugen esse Bύκην λίμνην, Bycen Flacci et Bucen Melae idem monuit. Sed manet scrupulus, quod Coretum non animaduertit esse legendum Cercinit in, idque ex Herodoto, quem Plinius hoc loco secutus est. Nam qui poterat Gerthus ad orientem in Bycen lacum, Hypacaris ab occidente in Coretum seu vltra Bycen exonerari et duo tamen stumina, vt Mela loquitur, vno ostio effluere, diuuersis fontibus & aliunde dilapsa, et quidem influere in Cercinitin, vt non obscure Plinius innuit. Ita igitur est: Hypacris et Gerrhus vno ostio in Cercinitin et Pontum voluebantur, ducta tamen vsque in Byzen & Maeotin paludem fossa, per quam altero ostio, sed manu facto, exoHaec est celebris illa fossa, quam a vernis nerabantur. Scytharum ductam Herodotus commemorat. Constantinus
 
Porphyrogenneta ait (5) illam sua aetate fossam terra obrutam fuisse κατεχώθη ἡ ἀυτὴ σύδα καὶ ὡς δάσος ἐγένετο πολὺ. Tanais vltimus fluuiorum Scythicorum, nunc Tan & Don, ἐκ λίμνης μεγάλης, Herodoto teste, fluebat, (quae λίμνῃ nunc Juan nomen habet) & praecipitabat se in Maeotin. Sed perquam est obscurum, quos Herodotus dicat fluuios Lycum Oarum et Syrgin in Maeotin incidere. Lycum etiam Ptolemaeus habet ad occidentem, tribus citeriorem gradibus Tanai, itaque forte est fluuius Silik, qui aliquid veteris nominis retinuit, nisi illud ipsum vetus nomen est, ex quo Graeci pro consuetudine sua inflexo fecere Lycum, vt minus barbare sonaret. Oarus autem, si est Ptolemaei Agarus, rationes Herodoti turbat: esset enim ad occidentem Lyci ponendus. Nunc obscurum est quidem, quo in loco eum positum fuisse oporteat, certum est tamen, inter Lycum & Tanaim ab Herodoto collocari. Syrgis alibi Teris dictus Herodoto (6) influit in Tanaim. Necesse est igitur esse eum, quem Tanaim minorem vocant & Seviersky, quod vestigium veteris est vocabuli, Haec flumina Herodotus dicit a Thyssagetis fluere; (7) non vtique ex ipsa Thyssagetarum terra, sed ex vicina regione, nam paullo postquam id dixerat, Oarum fluuium in desertis ponit, quae infra Thyssagetas, seu ad meridiem iis erant. Reliquus est Araxes seu Volga, vt suprà demonstraui. Duo maria Pontus Euxinus & Caspium mare notiora sunt, quam vt de iis quidquam dicendum
 
esse videatur. Aristeas ille Proconnesius Nοτίην θάλασσαν vocat Pontum, australem Scythis respicientibus: at Herodotus Bouu, a Graecia. In Herodoto id quoque summam hominis accurationem & fidem indicat, quod Caspium mare non vt nostrum nonnulli quadratum, sed quod paucis ante annis deprehensum est a Ruthenis, longius porrectum prodit, pro portione latitudinis. Ad occidentem Caspii maris Caucasum collocat, ad orientem vero immensam planitiem, cuius partem non minimam Massagetae teneant. Haec planities celebratissima est apud Arabas Persasque scriptores nomine Kaphgiak et Dascht, quod planitiem significat. Describit denique, sine nomine tamen, montes ad remotiorem orientem. Volga enim ad occidentem, altiori ripa includitur, vnde ea regio Nagorna, id est, montana hodie dicitur. Nequaquam isthic montes sunt, sed planities altiori cum ripa. Ad orientem autem ingens est planities, quae regio idcirco Lugavola hoc est campestris vocatur. Sunt igitur montes illi ab Herodoto memorati, nulli alii, quam qui nunc dicun tur Vergaturii, olim Riphaei dicti.
Postquam haec, quae nulla vis temporum, nulla fortunae iniuria labefactare potuit, maria, flumina montes, planitiem, suis in locis terminaui, his vtar adiumentis ad describendas suis regionibus gentes. Timonax primo de Scythis libro (8) quinquaginta diuersas Scytharum gentes esse scribit. Cum autem incertum est, qua aetate Timonax haec scripserit, sitnè hoc de suae aetatis populis intelligendum, an ita a
 
superiorum temporum scriptoribus acceperit, nihil compendii ex eius testimonio facio, Sequar igitur naturae quasi ordinem, ac positus populorum ex Herodoto definiam, confirmaturus opinionem meam idoneis argumentis, vbi opus esse videbitur. Iam ab Istro, in littore Ponti Tiritae occurrunt iuxta ostia Tirae, vbi nunc Biellogrodum et Butziaki populi. Mediterranea Scythae Aratores tenuere a fluuio Tiaranto vsque ad Tiram, quos fluuios Herodotus idcirco Scythiae annumerauit. Tenuere igitur Valachiam, Moldauiam et exiguum tractum Transyluaniae. Magis ad occidentem erant Agathyrsi, gens et ipsa a Scythis profecta, vltra Marin fluuium, hoc est in Transyluania occidentali. Transgressis Tiram, ad littus Callipidae et supra eos Alazones, vtrique intra Tiram et Hypanim. Alazonum situs certioribus notis intelligitur, quam Callipidarum. Nam mater Hypanis secundum Herodotum discernit Alazonas a Scythis: ad orientem, Alazonum fines sunt e regione Amaxampes, Relinquitur nunc regio ad mare vsque Callipidis iuxta Olbitas, vt Halicarnassensis habet. Olbitae populi πὶ τʼ ανιν supra Hypanim, Alazones παρα τὸν πάνιν ad Hypanim, vtrique ad occidentem Olbiae vrbis, Alazones tamen borealiores Callipidis. Ergo Alazones in palatinatus Podoliae meridionali parte ad Caminiecum et in Braclauiensi, qua inter Bogum et Nisterum porrigitur, Callipidae vero in orientali Braclauiensium tractu et in Ozacouiensi agro. Intra Hypanim et Borysthenem Olbitae Graeca colonia, vbi nunc Dike Pole campi deserti et Ozacouiensis agri aliqua pars est. Vlteriora insederant Scythae Ago Aratores, cognati Scythis, quos
 
supra in Valachia et Moldauia constitui, tum necessitudine proxima tum morum similitudine. Dirempta erat vtriusque quasi Scytharum Aratorum corporis coniunctio, ad septentrionem apud fontes Tirae per Neuros, ab Alazonibus per fontem Hypanim ipsum, vsque ad Hammaxampen. Gerrbus ad Borysthenis fluuii orientem regio, aberat a mari quatuordecim dierum iter. Ab ea regione decem dierum itinere, Scythae Agricolae colebant vsque ad Olbitas. Incoluere igitur palatinatum Braclauiensem, quidquid regionum a fontibus Bogi ad Kiouiam vsque inter Borysthenem et Hypanim est, praeterquam quod ad confluentes vtriusque fluminis Olbitae coluere. Neuri a fontibus Tirae supra Scythas Aratores vsque ad Borysthenem egerunt, in parte palatinatus Leopoliensis Bezensis et Volhyniensis orientali. Quae regio ab iis est Neuris dicta. (9) Magis ad occidentem Geloni et Budini, vbi nunc Chelmensis et Brescianensis palatinatus est. Antiquitus Neuri ad orientem Borysthenis sedes habuerunt, supra Scythas Agricolas, (10) Νευροὶ οἱ Νευριται dicti Graecis scriptoribus. (1) Sed vna γενεα ante Darii expeditionem, quoniam tanta vis serpentium ex eorum terra nascebatur et a septemptrione e solitudine adueniebat, vt persistere amplius ea in regione non possent, ad Budinos commigrarunt, à quibus in vicinitatem agrorum admissi sunt. Anno periodi Iulianae 4199 Babylonem recuperauit Darius atque ex eo tempore profectus ad bellum Scythicum, vt Herodotus
 
initio Melpommenes testatur. Vnam γενεάν ab annis tribus et viginti describere videtur Herodotus, (2) vsque ad annos quatuor et triginta. Ergo Neuri circiter annum periodi Iulianae 4176 aut 4165 trajecerunt Borysthenem. Nihil tamen addit Herodotus, ex quo satis constet, vbi Neuri antea coluerint, seu vbi suas Geloni Budinique habuerint sedes. Ego quibus rationibus inductus suis eos locis posuerim, dicam. Budini, magna gens, Scythicae stirpis fuere, pulsi autem priscis temporibus a ceteris sui corporis, ex Scythia ad occidentem Borysthenis concesserunt. Ex eo enim nata est fabula Graecorum de Gelono et Agathyrso fratribus Scythia pulsis, quae ab Herodoto commemoratur. Vt autem Agathyrsi ad occidentem, ita Budini eodem se receperunt. Geloni autem Graeca colonia, teste Herodoto, misti Budinis, partem quiddam Graecae consuetudinis retinuere, partem adsciuere a barbaris mores Scythicos. Ex ea re euenit, vt Budini Gelonorum quoque nomine cierentur. Perperam vero hoc, iudice Herodoto, cum diuersae stirpis, diuersorum morum essent Geloni mistaque Graecis et Scythicis lingua vterentur, Budini tantum Scythica; cum Geloni agrum colerent, hortos haberent, vrbesque frequentarent, Budini autem tantummodo pecuariae rei operam darent. Ex ea tamen confusione fabula est excusa de Gelono, tamquam Scythicae familiae patre, cum nihil ad Budinos pertineret, nedum ad Scythas.
 
Vrbs Gelonus in Budinis sita, Gelonis illis cognomentum originemque debuit. Muro circumdata fuit, cuius singula latera triginta stadiorum erant, aedes omnes e lateribus, templa deorum Graecorum et arae, simulacra autem lignea. Stephanus Byzantius vrbem in Sarmatis ponit: Γελωνοὶ πόλις Σαρματίας. Haec Budinorum et Neurorum migratio memorabilis est in septentrionali historia. Nam, vt ex mythologis septemtrionalibus intelligimus, ab eo tempore Odinus primus et Fenni, seu Neuri et Budini profecti sunt ad sinum Bothnicum et in ipsam Scandinauiam. Ergo Neuri coluere antea ad Desnam fluuium, postea vero in imo pede Lithuaniae et parte quadam Volhyniae, Budini autem et Geloni in Polesiae finibus. Supra Neuros et Budinos Herodotus deserta ponit ad septentrionem, interserens, quantum constaret sibi. Nam, vt habet in Theseo Plutarchus, qui veterum situs regionum describebant, si qua fugerent cognitionem eorum, arenis et siccitate squalere agros, limosas esse paludes et Scythica juga et mare glaciatum fingebant, ne in tabulis inane spatium pro incomperto relinqueretur. Vendi tamen et Electrides insulae ad mare Balthicum et Eridanus, qui nunc Duna est ad Rigam, nota fuere Herodoto nomina, sicuti alibi nobis dictum est. (3)
Vltra Borysthenem ad littus, Hylaea est regio, quae a Panticape et Hypacri includitur, sola totius Scythiae sylvestris. Nunc isthic locorum Tattaria Minor est. Supra eum tractum Scythae Tεωργοι seu Agricolae, trium
 
itinere dierum, iuxta Panticapen porrecti in orientem. et Borysthene aduerso vndecim dierum, itaque fere ad fluuium vsque, quem Desnam nunc vocant, in tractibus AVeraniae orientalis. Isthic Gerrhus regio et sepulcra regum Scythicorum erant. Supra vero ἔρημος ἐπὶ τολλὸν ingens solitudo & vltra eam Androphagi θνος ἶδιον καὶ δαμῶς Σκυθικὴν, gens peculiaris et minime Scythica, in agri Smolenscensis Vitepcensisque tractibus. Postea iam sola et inculta loca, ὅσα ἡμεῖς ἱδμεν quantum scimus, inquit Herodotus. Traiecto Panticape, Scythae Nomades iuxta Gerrhum fluuium ad septemtrionem vergunt, pars et ad occidentem Hypacris sita. In Chersoneso Tauri colebant magnam partem ad occidentem, nam orientem peninsulae Scythae Regii Apiceseu Optumi dicti tenebant, qui inde vsque ab hac regione ad Gerrhum et Cercinitin sinum, vltraque fossam e Gerrho ductam in Bycen, boream versus ad lacum, ex quo Tanais oritur, atque ad orientem ad ostia Tanais se porrigebant, quas regiones nunc Tattari Crimmenses, Nogaici, Cosacique incolunt. Supra Scythas Regios Melanchlaeni, gens minime Scythica in agro Mosquensi vicinoque ad orientem tractu. Quod ad boream pergebat magis, lacubus, paludibus et desertis ab Herodoto repletum. Plutarchus, (5) ab his, qui Scythiam et Thraciam peragrauerant, frequentes lacus et paludes iis in locis reperiri compererat, ex quo Posidonius frigoris vehementiam per has regiones oriri credidit. Satis frigide hoc, ut opinor, Posidonius. Vitra lacus et deserta πτερὰ κεχυμένα plumas effusas aerem obtinere
 
ferebant, ut prospectus iter facientium interciperetur: quod de niuis copia Herodotus interpretatur. Posteritas tamen huic Scytharum ioco indulsit, quae Pterophoron regionem appellauit, ab assiduo niuis casu, pinnarum similitudine, vt ait Plinius. (6) Regionem ad Maeotin, per quam Lycus et Oarus fluunt, Maeotida vocat Herodotus. Vitra Tanaim in intimo sinu A aut potius Aζιοι Sauromatae colebant. Intimus sinus est, qua Maeotis longissime recedit intra Asiae littora, vbi Tanaim accipit. Hi Lazii Sauromatae boream versus coluere quindecim dierum via. Quo minus ad stadia hos dies comparem, obstaculo mihi est, quod, cum omnis ea regio montana est, plura in gradum vnum stadia et incerto numero consumuntur. Vt, cum Herodotus a Maeoti ad Phasin triginta dierum iter esse dicit, id vero quatuor admodum graduum spatium est, per montes et divertigia viarum, cum in planitie triginta dies gradus duodecim efficerent Herodoto. Posui itaque Lazios eo in loco vbi multis post Herodotum temporibus coluerunt. Herodotus (7) hic errauit, cum λαξίους παρὰ τὴν λάξιν seu sortitionem, nescio quam, dictos esse, opinatus est. Nam veluti ad hoc τυμον ludens δευτέραν τὴν λάξιν nactos ait Budinos, supra Lazios, magis ad boream. Amazonas Herodotus scribit profectas a Sarmatis iuxta Istrum et Ponti Maeotisque littora ad septentrionem, apud Cremnos excensionem fecisse, et praedatorum more emensas spatium, quod a Cremnis ad ostia Tanais est, ad septentrionem consedisse et commistas postea cum Scythis, consilium cepisse traiiciendi Tanaim (8) Hic sedes posuere suas inter Lazios et
 
et Budinos, vtrisque ad meridiem, Lingua vsae sunt Sarmatica: Scythicam aegre didicere a Budinis, quorum concubitus petebant, ita vt σολοικίζειν dicantur Herodoto. Supra Budinos ad boream desertum est septem diebus continuatum, videlicet a Syrgi fluuio et scaturigine Lyci atque Oari fluuiorum. Altius deserto illo Thyssagetae, Valerio Flacco Thyrsagetae, populus magnus, nec a Scythica stirpe, & cum iis lyrcae, iisdem in tractibus colebant, apelioten versus, Orientaliores his Scythae Rebelles seu Exules, qui a Regiis Scythis profugerant. Omnis eorum regio πεδιὰς καὶ βαθύγεως campestris. A. Scythis Exulibus incipiebat scrupea & confragosa regio, quae denique in excelsos montes surgebat. Iam in his regionibus montes sunt nulli, nisi vltra Volgam Riphaei, quos nunc Vergaturios vocant. Hi nobis in ordinando situ illarum gentium pro cynosura erunt. Est quidem tota ripa occidentalis Volgae dicta Nagorna seu montana: sed qui eo in fluuio nauigarunt, montes nullos viderunt, tantummodo ripam altiorem, cum orientalis ripa palustris est et vna ingens planities. Ergo montes praeter Riphaeos, reliqui sunt nulli. Sub radicibus horum montium Argippaei ab Herodoto ponuntur, iidem Sacri dicti et Calui a caluitie, quam et viri & mulieres ab incunabulis perpetuo seruarunt. Hi Calui καὶ σιμοῖ καὶ γένια ἔχοντες μεγάλα, iuris aequique periti legumque magistri, inuiolabiles non armis, quae nulla habent, sed religione omnium circa eos populorum. Ad eos Scythae et Graeci mercatores a Borysthene et Ponto omni commeabant. Scythae ad eos se proficisci dicebant, per septem interpretes et linguas. Necesse est
 
igitur, multos populos minores diuersarum stirpium interiectos fuisse, qui nunc ignorantur. Vitra Argippaeos ad boream nemo peruenit ob altitudinem montium, quorum ad radices Argippaei agebant. Argippaei ferebant, intra eos montes colere Aegipodas, vltraque esse, qui sex menses dormiant, quod extremam indicat septemtrionem. Ad orientem Argippaeorum Arimaspi erant, ita, vt his quoque essent ad boream Aegipodes et Gryphes auri custodes. Supra omnes Hyberborei incertis sub arcto spatiis collocantur. Omnes hae gentes supra Argippaeos et Issedonas neque Scythis neque Graecis mercatoribus noti fuere: soli Argippaei et Issedones de iis aliquid ferebant. Iam Massagetae sub ortu solis, trans Araxem, ad Caspium mare e regione Issedonum amplissimis terrarum tractibus continebantur. Issedones autem ad occidentem habebant Argippaeos vicinos, ad boream Arimaspos, ad meridiem, forte et ad orientem Massagetas, et pertingebant ad Caspium mare, vt haec dilucidius ex subiecta a nobis tabula adparebunt.
Sic igitur Herodoto duce gentium illarum situs descripsimus, vt natura spatiorum et indicia probabilia pati sunt visa. Quantum a nobis dissentiat Olaus Rudbequius et quam vagis ratiociniis populos illos per omnem septentrionem serat, in compendio dicam. Callipidae, inquit, sunt ad Borysthenem, Halizones, vbi nunc Halizum est. Scythae Aratores in Polonia Liuoniaque. Neuri ad Vistulae orientalem ripam, ad Naruam vsque, denique Scythae Agricolae, qui ad orientem Borysthenis erant, in Moscuensibus agris. Scythae Regii sunt Tattari Crimenses. Melanchlaeni sunt Moscuenses ad Ladogam
 
vsque et Onegam. Budini sunt ad Balticum mare, Thyssagetae in Carelia et Sauolaxia, Ircae sunt in Russia ad lyrgowitz. Scythae Calui sunt Lappones, Sacri sunt Vpsuiones. Argippaei sunt Sueci qui ab Arkippar Suecico vocabulo telis pugnare dicti, ad quos Scythae per septem linguas commearunt, Polonicam, Russicam, Lituanicam, Esthonicam, Finnicam, Lapponicam. Issedones denique sunt in Esthonia. Quibus ego confutandis non immorabor, cum per se quisque nullo negotio intelligere potest, ex iis, quae diximus, nimis soluto vagoque cursu tetendisse a Borysthene in Scandinauiam, vt nec flumina, nec montes, nec paludes retardarent euro leuiorem vento, atque eo in cursu seminasse passim Scythas Herodoti, veluti dentes Cadmei draconis.
Nicolaus Vitsenius in prima editione septentrionalis et orientalis Tartariae (9) parte prima de regionum harum antiquis incolis egit Herodotumque produxit, sed nusquam explicuit. In altera autem editione (10) partem illam primam prorsus omisit. Ne quis denique miretur a nobis Eridanum Herodoti et Venetos iis in locis poni. Diximus caussam in dissertatione de nummo Rhodio, et dicendi erit locus alias, cum multa praeterea, quae hic praetermisimus, explicandi potestas dabitur.
