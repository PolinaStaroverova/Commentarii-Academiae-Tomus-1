DE ORIGINE ET PRISCIS
SEDIBVS SCYTHARVM.
Auctore
Theophilo Sigefrido Bayero
Regiomontano.
VT omnes intelligant iam inde a principio, quae mea de Scythicis gentibus opinio sit, ita praedico, me nequaquam ex earum stirpe Sarmaticas, Russicas & Sclauonicas gentes, aut Hunnos veteres nostrosque Hungaros, aut denique Tattaricos populos repetere, sed Lituanos & veteres Prussiae incolas, (1) tum
 
Curones, Liuones, Aestios, Fennos, & Lappones, & paucos alios. Ista tam directa confessio obuersabitur animis haec nostra legentium; donec in progressu id a nobis paullatim constitutum reperient. Cum Ruthenos non patior supposititiam Scytharum esse prolem, iam fructum eum refero, quod turbari stirpes & inseri nobilissimam per se gentem alienis populis non sino. Simul et illud operae pretium facio, quod de ea regione, quae a Scythico nomine antiquitus nobilitata fuit, nunc accessio ingentis Russorum imperii est, exquirendo veterem memoriam elicio & quasi exprimo, quod aut verum sit, aut ad veritatem quam proxime accedat, ne dicam, illis me adiumento esse, qui in edisserendis Hungarorum, Polonorum, Tattarorum, Turcarum, aliorumque populorum originibus, ad Scythas veluti tempestate delati, tamquam ad saxum adhaerescunt.
Nam, qui ante nos de Scythicis rebus commentati sunt, vno insigni maxime errore implicati constrictique fuerunt, a quo nisi prouidemus, oleum & operam in restituenda veteri gentis illius memoria perdimus, multorumque aliorum populorum origines aut proxima origi nibus conquinamus. Multos & magnos viros citare possem, ni satius sit, eorum nomina, ex quibus quotidie in aliis proficimus, in hac aberratione silentio obtegere, quam quasi pompam hac praeterducere. Extendunt autem Scythicum nomen vastissimis terrarum spatiis ab Istri propemodum fontibus & Vistula Balticoque mari, iuxta Oceanum septentrionalem & Pontum Euxinum Caspiumque mare, vsque ad extremum orientem. Eo in errore vetusti quoque scriptores praeluserunt, nostrisque
 
fuere offensioni. Primus eorum de quibus constat, Ephorus in quarto historiarum libro, orbem terrarum inter Scythas, Indos, Aethiopas & Celtas diuisit. Fragmentum eius loci Cosmas Indicopleustes in Topographia christiana conseruauit. (2) Non sum nescius, quod a Diodoro Siculo (3) obiecta est Isocrateo illi Ephoro veri negligentia & quidam quasi stupor: sed quam lenissime pronunciari velim, postquam historiae eius interciderunt, ut iudicari non possit. Video igitur Ephorum, cum locorum positus per certa capita distribuere & explicare constitueret, insigniorum nomina gentium vastioribus spatiis adhibuisse, nulla mala fraude, at successu infelici. Nam Ephoro quoquo modo dicta, pro exploratis habebant Graeci plerique & Romani, ita gliscebat error posteritate. Igitur tot tamque diuersae stirpis gentes non modo intra communem quandam regionem definitae, vnum omnes Scytharum nomen his auctoribus subierunt, sed etiam ab illa regionis appellatione in eandem nationem sunt conflatae. Sic Cimmeriorum res cum Scythicis, Scytharum cum Sarmaticis, Russicis, Hunnicis, Tattaricis commiscentur. Sunt qui deinceps non modo regiones, sed etiam tempora confundunt. Nam quaecumque regionum aut gentium illarum nomina apud omnis aevi scriptores reperiunt, ea ad describendam geographiam adhibent, tamquam aleatores tesseras, quibus temere in tabulam iactis,
 
quaecumque sors exit, situm illarum definiat, τὰς ἐξ, ἢ τρῖς κύβοι, quae quidem secum, si verum spectant, commentata & meditata habere debebant. NObis adhibenda diligentia est, ne noster labor in easdem reprehensiones iure meritoque incurrat, neue quis nos debito testimonio priuet, nihil nos ex vano haurire voluisse & inexplorata non edidisse pro compertis.
Scythas plerique a Magogo lapeti filio ortos referunt, quorum in numero Samuel Bochartus facile princeps est. In ea opinione nemo est antiquior Iosepho, (4) qui quidem Scythas nomine cieat. Hausisse autem videtur ex Ezechiele (5) qui terram Magog ad septentrionem Caucasi inter Tanam & Volgam ponit. At idem ille cum populum Scythicum Gog in terra Magog adpellat, satis perspicue ostendit, alium populum Magog ante Scytharum irruptionem illa loca incoluisse, quae adhuc priscum nomen apud gentes Asiaticas retinuerint. Tantum igitur abest, ut Ezechiele auctore Scythas a Magogo repeti conueniat, ut is etiam adversarius huic opinioni sit. Alii Turcas quoque & Tattaros Magogicae stirpi adserunt, quos quasi ab aboriginibus suis Ezechiel Magog nuncuparit. Itaque de primis Scytharum parentibus & auctoribus non liquere puto. Hoc tamen mihi visus sum ex argumentis minime vanis coniectura consequi, Scytharum maiores ex Armenia descendisse ad austrum atque tum orientem petiisse hibernum, donec ad septentrionem Caspii maris, à tergo vrgentibus aliis familiis,
 
concesserunt. Ex eo tempore ad septemtrionem maris Caspii & ad Volgam eos degisse reperio, iuxta Massagetas & Issedonas. Scythae ipsi se mille ante Darii expeditionem annis ortos tradidere apud Herodotum. (6) Interseritur huic loco a Scythis fabula: Targitaum Scytharum patrem Ioue & Borysthenis fluminis filia natum, tres habuisse filios. Nomina eorum haec sunt: Leipoxais, Arpoxas & minimus natu Colaxais, Colaxais imperium caelesti prodigio adeptus est, a quo inter Scythas nobilissima domus οἱ βασιλῆες οἱ καλέονται Παραλᾶται τεges, qui dicuntur Paralatae: a Leipoxai Λυχάται, ab Arpoxa, Κατίαροι καὶ Τράσπιες. Colaxas rursum in tres diuisit filios gentem. Vniuersi se κολότους τοῦ βασιλος ἐπωνυμίην Scolotos, quod regum cognomentum est, adpellarunt. Scythae sunt vocati tantummodo a Graecis, vt diserte monet Herodotus. Inde autem manauit vocabulum, quod, cum Graeci, qui inter eos in coloniis Ponticis degebant, admirabilem eorum in sagittando artem & industriam cernerent, sagittariosque ab iis Scythas dici audirent, id nominis toti genti attribuerunt. Et manet adhuc vocabulum in Scythicae originis linguis. Hodie Lituanis Szauti iaculari & iaculatorem significat, a quo est apud Constantinum Szyruidum Szaudu, arcu, sagittis iaculor & Szaudikie sagitta, spiculum, Fennis & Liuonibus sagittarius est Skytta & Kytta seu Kyt, sic Curonibus & Aestiis & Lapponibus. Veteribus denique Prutenis, vt Praetorius in orbe Gothico nos docet, fuit Sythi. Manauit etiam in aliorum & diuersae stirpis populorum
 
linguas. Et apud Graecos Scytharum nomen per monumenta euasit celebrius, quam Scolotorum, verum quidem, sed obscurum nomen Mansit tamen Scolotorum nomen apud Athenienses in ludibrio. Nam publici ministri & vigiles Athenis dicti sunt Tολόται, iidem & κύθαι & τοξόται, Tolotae a Scolotis deprauatum. Scythae iidem, quod sagittarii essent & in medio foro habitarent sub pellibus. Sic apud Romanos per contemptum à Phrygibus, Dacis, Syris, Getis, serui nomina habuere.
Quantum in hac Scytharum narratione apud Herodotum verum esse videatur, quaerendum nobis duco, Ego vero eiusmodi veteres gentium memorias contemnere non soleo. Forte, quod a loue & Borysthenitide Herodotus interpretatus est Targitaum prognatum fuisse, id eo factum, quod pater ei Pappaeus aliquis (Pappaeum autem summum deum dixere Scythae, louem suum Herodotus putauit) & mater e Cimmeriis ad Borysthenem, regia domo oriunda esset. Sub Targitao Scythae in vnum corpus & rempublicam coaluere, diuisi postea in tres eius filios totidemque tribus. Plerique populi a constituta primum republica aut insigni aliqua conuersione originem repetierunt Chaldaei Callistheni de vetustate eorum sciscitanti, mille nongentorum trium annorum summam edidere, teste Porphyrio apud Simplicium de caelo. Ex quo colligitur, Chaldaeos centum et quindecim annis diluuio posteriorem gentis suae originem posuisse, ab eo tempore cum reipublicae formam subierunt. Ergo cum Scythae mille annis ante Darii expeditionem se ortos tradunt, initium reipublicae suae nobis apperiunt.
 
Si expeditionem Darii ante annum periodi Iulianae 4200 collocamus, historia Scythica caput tollit circiter annum 3200, siue annis 1514. ante epocham Dionysianam, extremo tempore seruitutis Israelitarum in Aegypto.
De prisca autem Scytharum regione Herodotus (7) ita acceperat: Scythas, Nomadas fuisse, et in tuguriis passim circum opportuna pascuis loca trans Araxem coluisse, inde pulsos a Massagetis bellum intulisse Cimmeriis super australi mari seu Ponto Euxino habitantibus. His veluti parum consonantia ex Arimaspeis Aristeae Proconnesii addit: Arimaspos pepulisse Issedonas, Issedonas à tergo vrsisse Scythas, Scythas, non, nisi cedendo ab infesta Issedonum vicinitate se defendere potuisse, idcirco inuasisse Cimmeriorum regiones. Hic vero Herodotus: (7) οὐδὲ οὗτος συμφέρεται περὶ τῆς χώρης ταύτης Σκύθησι ita nec Aristeae cum Scythis conuenit in regione, quam primitus incoluerint, constituenda. In quo autem, Herodote, Aristeas Scythaeque dissentiunt? Scythae, se primitus vltra Araxem coluisse tradunt: at Aristeas iuxta Issedonas, hoc est, ad orientem Caspii maris. Ita videlicet est. Araxem quem Scythae dicerent, Herodotus ignorauit, putauitque, illum esse in Media ex Mαντηνῶν, (8) quae ad meridiem vicina Armenis prouincia est. (9) Is autem Araxes longissime vtique ab Issedonibus & oriente distat. Sed non vidit Herodotus, Scythas ab hoc flumine non potuisse se in Cimmeriorum regiones infundere. Quae enim illa fuit discursatio, si Scythae per
 
Medicas prouincias patefacto itinere, trajectoque Araxe, in Cimmeriorum terras irrupissent, atque inde perfequentes hostium agmen, fallentibus fugientium vestigiis, per errorem viae in Mediam, eadem qua iuerant, reuersi, ex inopinato incidissent. Hoc ne obiiceretur, timuisse videtur Herodotus. (10) Igitur regionem ab Istro ad Cercinitin vocat veterem Scythiam, tamquam ex ea regione Scytharum maiores per Bosporum Thracicum in Asiam minorem superioremque & Araxe traiecto per claustra Caucasea in Cimmeriorum terras concesserint. Siue ita scenam, seu quemcunque in modum instruxerit Herodotus, vndique haeret & tenetur.
Dicam, sicuti sentio, neque tam Herodotum, quam eos, quorum testimonio est vsus, producam quasi in forum ad tribunal, exquisitiusque tamquam in iudicio testes admotis quaestionibus percunctabor. Dicebant Herodoto, Scythas trans Araxem iuxta Issedonas & Massagetas coulisse: pulsis Scythis Massagetas vlteriora Araxis (1) sub oriente Caspii maris tenuisse e regione Issedonum, qua in latissimam planitiem terra se diffundit. (2) Eum Araxem dicebant cum Istro de magnitudine certare & in ostiis multas amplecti insulas, Lesbo aequales magnitudine. Nihil horum ad Araxem Mediae conuenit: non Massagetarum situs, non magnitudo fluminis, non tot et tantae in ostiis insulae. Omnia autem ad Volgam. Ad Orientem Massagetae veteres: longitudo fluminis Istrum tertia parte superat: ostia ad octoginta et amplius, (3) quae insulas
 
ingentes circumdant. Quod ait Herodotus: Agaξης λέγεται καὶ μέζων καὶ ἐλάσσων ἄναι τοῦ τρ Araxes et maior et minor esse Istro dicitur, id quoque confirmat, de duobus fluuiis eum inaudiuisse, quorum alter, hic Volga maior Istro, alter, qui nunc quoque Rus, minor fuit. Et fuisse vtique Volgae vetustis temporibus nomen Araxes siue Rus, Ros, & Rhas, satis exploratum habeo. Onomacritus & incertus auctor peripli Ponti Euxini Tanaim dicunt ex Araxe flumine in Maeotin exonerari. Aristoteles quoque in meteorologicis (4) auctores habet, ἐκ Παρνάσου (ex Paropamiso dicere se putat) maximo omnium ad orientem hibernum monte, Bactrium, Choaspen & Araxem fluere τότου δὲ ὁ Ταναὶς ἀπογίζεται, μέρος ὤν, ὡς τὴν Μαιῶτιν λίμνην, ab hoc Araxe Tanais diuisus (pars enim eius est) in Maeotin paludem exoneratur. Ortus est error e Tanais & Araxis vicinitate. Accedit Agathemerus (5) qui Taxartem, Oxum, Rhymnum, Rhos (qui est Mediae Araxes) Cyrum (qui est Kur, cum hoc Araxe se miscens) & denique Araxem Caspio mari infundi scribit. Quis non videt, eum ab oriente littora Caspia obire, donec ad septentrionem desinit in Volga? Claudius autem Ptolemaeus Volgam vocat Pa Rha, quod nomen adhuc frequenter in ore habent Rutheni, ut ne ab aetate quidem et temporum populorumque miris conuersionibus obliterari potuerit. Inter caetera sic loquitur Claudius: ἐστι καὶ ἑτέρα τοῦ P ποταμοῦ ἐκόλῃ πλησιάζουσα τῇ τοῦ Ταναίδος. Vossius ad Melam in eo emendat vocem ἐκολη & rescribit
 
ἐπιστροφή. Sed relinquendus est suus Ptolemaeo error, qui Volgam & Tanaim misceri atque orientalem quidem Volgae alueum in Caspium mare, occidentalem autem in Tanaim exonerari credidit. Duo quoque fluminis illius ostia Pomponius Mela habet (7) sed in Caspio tantum mari: multi, inquit, in Caspio sinu magni paruique amnes fluunt: sed, qui famam habet, ex Cerauniis montibus vno alueo descendit, duobus exit in Caspium, RhaAmmianus Marcellinus (8) huic Tanai Rha vicinus est, amnis, in cuius superciliis quaedam vegetabilis eiusdem nominis gignitur radix, proficiens ad vsus multiplices medelarum. De Rha barbaro eum loqui intelligo. Videtur autem illud nomen Rhos et Rhaeique alia similia ex antiqua mortalium communique lingua ad Scythas aliosque populos permanasse, quo fluuium dixere. Apud Arabas est Roba, apud Turcas et Persas est Rud, apud Ruthenos Obra Reca. Quae fluminis adpellationes, et apud Graecos PEIN et fortassis Rhenus, Rhodanus, Rhaduna apud Gedanum, tum Eridanus seu Rhudon Ptolemaei et Marciani Heracleotae, nunc Duna apud Rigam et Russa in Prussia, non nisi reliquiae priscae linguae sunt. Est eodem referendus Egis fluuius apud Lycophronem, (9) cum Cassandra canit Amazonas Egi Lagmum Telamum & Thermodontem reliquisse et inuasisse Athenienses. Vbi Ioannes Taetzes ρις Λάγμος Τήλαμὸς Θερμώδων, ποταμοὶ Σκυθίας. Ex vicinitate Thermodontis Eris ille cognoscitur situs fuisse in Ponto. Xenophonti est
 
Igis (10) & ex eo fortassis, etiam Plinio. In Mesopotamia duo flumina fuere, quae Arabes appellauere Roba, hoc est nihil aliud quam fluuios. Alter apud Edessam quem Scirtum Macedones coloni dixere, alter eo inferior, qui a Ptolemaeo et nunc ab Arabibus Chaboras dicitur. Ex illo fecere Graeci καλλιρέην, ut in historia Edessena ostendi, ex hoc ipse Xenophon (i) fecit Araxem, alium vtique ab Araxe Mediae, quem Xenophon non attigit. Mansit etiam postea corruptum Araxis nomen. Nam geographus Arabs, quem Iosephus Scaliger inspexit (2) Carcesiam vrbem ait allui a flumine Al Harias cognomento Al Chabor. Harias est ab Araxe Graecorum in Mesopotamia, Araxes, ab Roha. Graecarum autem aurium tam admirabile fuit fastidium, vt barbaros vocabulorum sonos non ferrent. Itaque seu noua nomina gentium locorum hominumque e lingua sua effingebant, seu barbara ita ori aurique Graecae aptabant, vt vix tenue remaneret vestigium, vnde essent ducta. De ea consuetudine Plato in Cratylo disputat. Is quoque in Timaeo vocabula Atlantici sermonis retinere non audet, nisi Graece enuntiata. Sed vaga fuit enunciandi talia lubido, nullis definita praeceptis, vt in primis e Persicis et Medicis et Armenicis nominibus intelligi potest.
Est igitur Volga, ille Araxes, cuius ad orientem prisci Scythae vicini Massagetis et Issedonibus degerunt.
 
Massagetas enim non modo Herodotus, sed etiam omnis verum turba ad borapelioten Caspii maris collocat. Laonicus Chalco condylas ad septentrionem Caspii maris ponit, (3) et praeterea adiicit, eos ante id tempus ad alteram Araxis ripam egisse, nunc autem trajecto flumine citeriorem partem tenere. Quis non videt Araxem illum esse Volgam? ni cui visum sit quoque, meridie non lucere. Hic fluuius cum latissime pateret et a multis gentibus accoleretur, mirum non est, si quosdam suo insigniuit nomine Vt nunc Bulgari a Volga profecti, nomen a fluuio tractum conseruant, ita Russos opinor ab eodem dictos et Roxalanos, quasi Alanos ad Russum fluuium. Ptolemaei Boροῦσκοι, quasi ad Russum populi.
Hunc quoque illum esse Araxem iudico, ad quem contra Massagetas male res gessit Cyrus. Herodotus, cum audiuisset, Cyrum transmisso Araxe petiisse Massagetas et petiisse a Babylone, illum ipsum in Media Araxem dici putauit in Clio. Qui eum non satis intellexere, Araxem alium sibi quaesiuere sub oriente, vt trajecto eo, petere Massagetas posset Cyrus. Isaacus Vossius Oxum sibi elegit, quem Christophorus Cellarius secutus est. Nihil tamen habent, quod pro ea sententia pugnet, et longius ab Oxo siti fuere Massagetae, quocirca veteres quidam, teste Plinio, (3) vltra laxartem posuere aras Cyri, veluti ille esset Araxes. laxartem autem Scythae, vt ait Plinius, (4) seu quicumque alii fluminis accolae, Silyn vocarunt, aut fortassis Sihn quod nomen adhuc permanet, Neque tamen etiam pro laxarte aliqua idonea verosimilitudo
 
pugnat. Profectus autem est Cyrus in hanc expeditionem, vt nobis videtur, non contra solos Massagetas, sed in primis contra Scythas. Haesit enim semper Regum Persarum animis, quam impotenter Scythae deuictis Medis in Asia superiori egissent. Atque illud tot bellorum initium est ab Herodoto indicatum, qui summa cura hoc egit, vt ostenderet, per quas caussas bella ex bellis seminata fuerint. Babylonem Cyrus cepit secundum Vsserii rationes anno periodi Iulianae 4176. Anno vno post et paullo amplius, si Xenophonti credimus, gentes a Syria vsque ad mare Erythraeum sibi subiecit. Inde adhuc sunt anni minimum septem vsque ad extrema Cyri. Hoc omni tempore tum in Asia minori, tum ad Caucasum & in Scythia res potuit gerere, donec apertis per arma regionibus, traiecto nauibus et per pontem a se factum, Volga, Massagetas est adortus.
Quo autem tempore Scythae Araxem trajecerint et Tanam, ostendam postea. Nam id potius & prius quaerendum est, quibus regionum spatiis Herodoti aetate coluerint.
